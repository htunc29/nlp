"filename","mahkeme","dosya_no","karar_no","tarih","dava_konusu","icerik"
"2017_1002_2018_940_479338800.html","8. HUKUK DAİRESİ","2017/1002","2018/940","06/03/2017","Ölüm Ve Cismani Zarar Sebebiyle Açılan Tazminat","GEREĞİ DÜŞÜNÜLDÜ: Davacılar vekili dilekçesi ile; müvekkillerinin murisi ...'ın 15/06/2014 tarihinde davalı ...'ın sevk ve idaresindeki araç ile seyir halindeyken meydana gelen kaza neticesinde vefat ettiğini, tutulan tutanakta davalı ...ın kazanın meydana gelmesine neden olduğunun tespit edildiğini, diğer davalı sigorta şirketinin müvekkiline 70.556,56-TL tazminat ödediğini, ancak yapılan ödemenin zararın tam karşılığı olmadığını, müvekkillerinin babalarını kaybetmekten dolayı acı çektiklerini bu acıyı bir nebze azaltmak için manevi tazminata da hükmedilmesi gerekitğini belirterek, fazlaya ilişkinhakları saklı kalmak kaydıyla şimdilik davacı ... için 5.000,00-TL destekten yoksun kalma tazminatı ile tüm davacılar için ayrı ayrı 20.000,00-TL manevi tazminatın (sigorta şirketinin sadece maddi tazminattan sorumlu olmak üzere) davalılardan tahsiline karar verilmesini talep etmiş, 21/04/2016 tarihli oslah dilekçesi ile maddi tazminata ilişkin talebini 28.359,56-TL'ye yükseltmiştir. Davalı ... vekili cevap dilekçesi ile; 15/06/2014 tarihinde yaşanan kazanın yolda bulunan çukura su birikmesinden dolayı olduğunu, yoldaki kusur nedeni ile müvekkilinin sevk ve idaresindeki aracın kontrolden çıktığını, kaza neticesinde müvekkilinin ağır yaralandığını, ve 2 akrabasını kaybettiğini, kaza sonrasında tutulan tutanağı kabul etmediklerini belirterek davanın reddine karar verilmesini talep etmiştir.Davalı ...Sigorta A. Ş. vekili cevap dilekçesi ile; davacının maddi tazminat talebinin kabul edilemez olduğunu, kazadan sonra hasar dosyası açıldığını, davacı tarafa ödeme yapıldığını, müvekkilinin başkaca bir sorumluluğunun bulunmadığını belirterek davanın reddine karar verilmesini talep etmiştir.Mahkemece, meydana gelen kazada davalı ...'ın tam kusurlu olduğu, davalı sigorta şirketi tarafından ödeme yapıldığı, davacı tarafın maddi tazminat talebinden feragat ettiği, olayda hatır taşıması da olduğu gözetilerek davacı taraf lehine manevi tazminata hükmedilmesi gerektiği gerekçesiyle; ""1-Davanın kısmen KABUL KISMEN REDDİNE 2-Maddi tazminat talebi yönünden davacıların feragati nedeniyle davanın REDDİNE, 3-Davacıların manevi tazminat taleplerinin kısmen kabulü ile davacı... için 10.000,00 TL, diğer davacılar ... için 4000’er TL olmak üzere toplam 26.000,00 TL manevi tazminatın olay tarihi olan 15/06/2014 tarihinden itibaren işleyecek yasal faiziyle sigorta şirketi dışındaki davalı ...'tan alınarak davacılara verilmesine, fazlaya ilişkin manevi tazminat taleplerinin reddine,"" karar verilmiş, karara karşı davacılar vekili tarafından süresi içinde istinaf yoluna başvurulmuştur.Davacılar vekilinin istinaf sebepleri; hükmedilen manevi tazminat miktarının düşük olduğu, olayda hatır taşımasının bulunmadığı, hakkaniyet indirimi oranının çok yüksek belirlendiği hususlarına ilişkindir.Dava, trafik kazası nedeniyle maddi ve manevi tazminat talebine ilişkin bulunmaktadır.6098 sayılı Türk Borçlar Kanunu’nun 56/1. maddesine göre, hakimin olayın özelliklerini göz önünde tutarak manevi tazminat adı ile hak sahibi yararına takdir edeceği para tutarı adalete uygun olmalıdır. Hükmedilecek bu para, zarara uğrayanda manevi huzuru doğurmayı gerçekleştirecek tazminata benzer işlevi olan özgün bir nitelik taşır. Bir ceza olmadığı gibi, malvarlığı hukukuna ilişkin zararın karşılanması da amaç edinilmemiştir. O halde, tazminatın sınırı onun amacına göre belirlenmelidir.Takdir edilecek miktar, mevcut halde elde edilmek istenilen tatmin duygusunun etkisine ulaşmak için gerektiği kadar olmalıdır. 22/06/1966 günlü ve 7/7 sayılı Yargıtay İçtihadı Birleştirme Kararı'nın gerekçesinde, takdir olunacak manevi tazminatın tutarını etkileyecek özel hal ve şartlar açıkça gösterilmiştir. Bunlar, her olaya göre değişebileceğinden; hakim, bu konuda takdir hakkını kullanırken ona etkili olan nedenleri de karar yerinde objektif ölçülere göre isabetli bir biçimde göstermelidir.Dava konusu olayda, kazanın meydana geldiği tarih, kusur durumu, davacıların müteveffaya olan yakınlıkları, tarafların, dosyaya yansıyan ekonomik ve sosyal durumları, ile yukarıda açıklanan ilkeler göz önünde tutulduğunda; takdir edilen manevi tazminat miktarı azdır. Somut olayın özellikleri göz önünde bulundurularak davacı eş ... için 15.000,00-TL, her bir davacı çocuk için ayrı ayrı 7.500,00'er TL manevi tazminata hükmedilmesi uygun bulunmaktadır. Bu nedenle davacı tarafın istinaf talebinin kabulü ile, vekâlet ücretine ilişkin usuli kazanılmış haklar da gözetilerek, 6100 Sayılı HMK 353/1-b/2 maddesi gereğince davacı lehine daha yüksek bir tazminata hükmedilmesi, Mahkemece verilen kararın düzeltilerek yeniden hüküm kurulması gerektiği kanaatine varılmıştır. HÜKÜM: Gerekçe uyarınca; 1- Bakırköy 4. Asliye Ticaret Mahkemesi'nin 06/03/2017 tarih ve 2014/1083 E.- 2017/246 K. sayılı kararına karşı davacılar vekilince yapılan istinaf talebinin KABULÜNE, 1/1- Davacılar tarafından peşin olarak yatırılan 31,40-TL maktu istinaf karar ve ilam harcı ile 85,70-TL istinaf yoluna başvurma harcının istek halinde kendilerine İADESİNE, 1/2- İstinaf aşamasında davacı tarafından yapılan giderlerin takdiren kendi üzerinde bırakılmasına, 1/3- İncelemenin duruşmasız olarak yapılması nedeniyle avukatlık ücreti takdirine YER OLMADIĞINA, 2- Bakırköy 4. Asliye Ticaret Mahkemesi'nin 06/03/2017 tarih ve 2014/1083 E.- 2017/246 K. sayılı kararının KALDIRILMASINA, 2/1- Davanın kısmen KABUL KISMEN REDDİNE, 2/2- Maddi tazminat talebi yönünden davacıların feragati nedeniyle davanın REDDİNE, 2/3- Davacıların manevi tazminat taleplerinin KISMEN KABUL KISMEN REDDİ ile; davacı ... için takdir edilen 15.000,00-TL, diğer davacılar ... için ayrı ayrı takdir edilen 7.500,00'er TL manevi tazminatın olay tarihi olan 15/06/2014 tarihinden itibaren işleyecek yasal faiziyle birlikte davalı ...'tan alınarak davacılara verilmesine, fazlaya ilişkin manevi tazminat taleplerinin reddine, 2/4- Alınması gereken 3.073,95-TL karar ve ilam harcından davacı tarafça yatırılan 757,57-TL harcın mahsubu ile bakiye 2.316,95-TL nispi karar ve ilam harcının davalı ...'tan alınarak hazineye gelir kaydına, 2/5- Maddi tazminat talebi yönünden davalı sigorta şirketi için vekalet ücreti hükmedilmesine yer olmadığına, 2/6- Maddi tazminat talebi yönünden Mahkeme karar tarihi AAÜT gereğince belirlenen 1.980,00-TL vekalet ücretinin davacılardan tahsili ile davalı ...'a verilmesine, 2/7- Davacılar manevi tazminat davasında kendini vekille temsil ettirdiğinden karar tarihi AAÜT gereğince belirlenen 5.300,00-TL vekâlet ücretinin davalı ...'tan alınarak davacılara verilmesine, 2/8- Davalı ... manevi tazminat davasında kendini vekille temsil ettirdiğinden karar tarihi AAÜT 10/2. maddesi gereğince belirlenen 5.300,00-TL vekâlet ücretinin davacılardan alınarak davalı ...'a verilmesine, 2/9- Davacılar tarafından yapılan ve bilirkişi ücreti, harç, posta ve tebligat gideri olmak üzere toplam 2.035,62-TL yargılama giderinden davanın kabul red oranına göre belirlenen 916,02-TL yargılama giderinin davalı ...'tan alınarak davacı tarafa verilmesine, kalan kısmın davacı taraf üzerinde bırakılmasına, 2/10- Karar kesinleştiğinde ve talep halinde artan gider avansının yatıran tarafa iadesine, Dosya üzerinde yapılan inceleme sonucunda 24/11/2016 tarihli ve 6763 sayılı Kanunun 42 nci maddesi ile değişik HMK.m.362/1-a hükmü gereğince kesin olmak üzere, oy birliğiyle karar verildi.01/10/2018."
"2017_1004_2018_1226_436762900.html","15.HUKUK DAİRESİ","2017/1004","2018/1226","21/02/2017","İtirazın İptali","GEREĞİ GÖRÜŞÜLÜP DÜŞÜNÜLDÜ : Davacı vekili, taraflar arasındaki şifahi anlaşma sonucu Kocaeli'nde bulunan ... AVM'nin yemek katındaki beş adet mağaza ve bir adet deponun inşaat işinin tamamlanıp Haziran 2015'de davalıya teslim edildiğini, taraflar arasındaki pazarlıklar sonucu 286.099,41 TL'de mutabık kalınarak bu miktar için 11/12/2015'de 6 adet fatura düzenlenerek davalıya tebliğ edildiğini, borç ödenmeyince İstanbul ....İcra Müdürlüğünün ...esas sayılı dosyası ile icra takibi yaptıklarını, itiraz üzerine takibin durduğunu, takibin durmasından sonra davalının 286.099,41 TL'yi icra dosyasına yatırmasına rağmen paranın davacıya ödenmesine kötüniyetle muvafakat etmediği için tahsil edilemediğini, davalının itirazında alacak miktarına itiraz etmediğini, TTK'nın 1530/4.maddesinde düzenlenen 30 günlük ödeme süresinin taraflar arasında geçerli olmadığını belirterek, itirazın iptaline, takibin devamına ve %20'den az olmamak üzere icra inkar tazminatının davalıdan tahsiline karar verilmesini talep ve dava etmiştir. Davalı vekili, taraflar arasındaki ticari ilişkinin sözleşmeye dayanmayıp hakedişler üzerinden devam ettiğini, taraflar arasında bir vade kararlaştırılmadığını, davacının hakedişleri geç düzenlediğini, inşaat işinin tamamlandığını, hakedişlerin oluşturulduğunu ve 286.101,42 TL + KDV bedel üzerinde mutabakat sağlandığını, davacının da bu miktarı oluşturan 11/12/2015 tarihli 6 adet fatura düzenlediğini, ancak faturaların vade tarihlerine riayet etmeyerek 22/12/2015 tarihinde haksız ve kötüniyetle icra takibine giriştiğini, müvekkilinin ana parayı ödemek suretiyle 31/12/2015 tarihinde itiraz ettiğini, davacının asıl alacak yanında yüklü miktarda icra harç ve masrafı ile avukatlık ücreti ödenmesini hedeflediğini, müvekkilinin temerrüde düşmediğini, TTK'nın 1530/4. Maddesinde taraflar arasında bir vade öngörülmemiş ise faturanın borçlu tarafından alınmasını takip eden 30 günlük sürenin sonunda temerrüt oluşacağının düzenlendiğini, müvekkiline hiç bir ihtar veya bildirim yapılmadığını, tebliğ aldığı ödeme emri kapsamında dosyaya ödeme yaptığını belirterek, davanın reddine karar verilmesini istemiştir. Mahkemece, taraflar arasında asıl alacak miktarı olan 286.099,41 TL fatura bedeli konusunda uyuşmazlık bulunmadığı, davalının asıl alacağı 12/01/2016 tarihinde ihtirazi kayıt koyarak takip dosyasına ödediği, dava tarihi itibariyle asıl alacak miktarının icra dosyasına depo edilmesi ve faturalara ilişkin 30 günlük vade tarihinin dolmuş olması nazara alındığında davalı yanın vadeye ilişkin itirazının ve ihtirazi kaydının konusuz kaldığı, itirazın ortadan kalktığı, takibe konu faturaların 30 günlük süreden önce takibe konulduğu ve dava tarihinden önce borcun depo edildiği gerekçeleriyle, konusuz kalan davanın esası hakkında karar verilmesine yer olmadığına, davacı tarafın icra inkar tazminatı talebinin reddine karar verilmiştir. Davacı vekili tarafından sunulan istinaf dilekçesinde, davacı lehine icra ve inkar tazminatına hükmedilmemesinin hatalı olduğu, davalı itirazının yalnızca vadeye ilişkin olduğu, dosyaya ödeme yaparken paranın davacıya ödenmesine muvafakat etmeyerek açıkça kötüniyetli olduğunu belirterek, yerel mahkeme kararının kaldırılmasına karar verilmesini istemiştir. Davalı vekili istinaf dilekçesinde, müvekkili lehine hüküm kurmasına rağmen, müvekkilinin davacıya 23.115,96 TL nispi vekalet ücreti ödemesine hükmetmesinin hatalı olduğunu belirterek, yerel mahkemece müvekkili aleyhine vekalet ücretine ilişkin kurduğu hükmün kaldırılmasına karar verilmesini istemiştir. Dava, eser sözleşmesinden kaynaklanan itirazın iptali, takibin devamı ve icra inkar tazminatı istemlerine ilişkindir. Taraflar arasında yazılı sözleşme bulunmayıp, beş mağazanın inşaat işlerinin yapımı konusunda şifahen anlaşıldığı konusunda uyuşmazlık yoktur. Davacı yüklenici tarafından toplam 286.099,41 TL iş bedelinin tahsili için icra takibi yapılmış, davalı süresi içerisinde itiraz dilekçesinde, faturalara konu alacağın vade tarihi dikkate alınmadan ve alacak muaccel hale gelmeden icra takibi yapıldığı gerekçesiyle borca itiraz etmiş, daha sonra sunduğu 12/01/2016 tarihli dilekçesinde, 286.101,41 TL'nin 30 günlük ödeme vadesinin gelmesi nedeniyle itirazi kayıt koyarak icra dairesine havale edildiğini, bunun itirazın geri çekildiği anlamına gelmediğini, ödenen paranın takip alacaklısı tarafında çekilmesine muvafakatının bulunmadığını bildirmiştir. Taraflar arasında iş bedelini oluşturan asıl alacak miktarı konusunda uyuşmazlık bulunmadığı ve itirazın konusuz kaldığı gerekçesiyle esas hakkında karar verilmesine yer olmadığına dair yerel mahkeme kararı yerinde olup, icra inkar tazminatının şartlarının bulunmadığı, vekalet ücretinin de usul ve yasaya uygun olduğu göz önüne alınarak taraf vekillerinin istinaf taleplerinin esastan reddine karar verilmesi gerekmiştir. Açıklanan nedenlerle, tarafların esasa ilişkin istinaf talebi bulunmadığından, istinaf sebepleriyle sınırlı olarak yapılan inceleme ve değerlendirme sonucunda; yerel mahkeme kararı usul ve yasaya uygun bulunduğundan, taraf vekillerinin istinaf taleplerinin esastan reddine karar verilmesi gerekmiştir. HÜKÜM: Gerekçesi yukarıda açıklandığı üzere; 1- İstanbul 16. Asliye Ticaret Mahkemesi'nin 21/02/2017 tarih ve 2016/480 esas, 2017/106 karar sayılı kararında usul ve esas yönünden yasaya aykırı bir durum bulunmamasına göre, taraf vekillerinin istinaf başvurularının HMK'nın 353/1-b-1 maddesi gereğince esastan REDDİNE, 2-Alınması gereken 35,90-TL istinaf karar harcından peşin alınan 31,40-TL'nin mahsubu ile bakiye 4,50-TL istinaf karar harcının davacıdan alınarak HAZİNEYE GELİR KAYDINA, 3-Davalı tarafça yatırılan 895,40 TL istinaf karar harcından alınması gereken 35,90 TL harcın mahsubu ile fazladan yatırılan 859,50 TL harcın kararın kesinleşmesi ve istek halinde davalıya İADESİNE, 4-Taraflarca yapılan istinaf yargılama giderlerinin kendi üzerlerinde bırakılmasına, 5-İstinaf incelemesi sırasında duruşma açılmadığından taraflar yararına vekâlet ücreti takdirine yer olmadığına, Dosya üzerinde yapılan inceleme sonucunda, 6100 sayılı HMK'nın 361. Maddesi gereğince kararın tebliğ tarihinden itibaren 2 hafta içerisinde Yargıtay'da temyiz yolu açık olmak üzere 03/10/2018 tarihinde oybirliği ile karar verildi."
"2017_1006_2018_941_435171000.html","8. HUKUK DAİRESİ","2017/1006","2018/941","29/11/2016","Ölüm Ve Cismani Zarar Sebebiyle Açılan Tazminat","GEREĞİ DÜŞÜNÜLDÜ: Davacı vekili dava dilekçesi ile; 22/08/2009 tarihinde davalılardan... Sigorta A. Ş. tarafından sigortalı bulunan ... plakalı minibüs ile olay yerini terk ettiği için plakası ve niteliği belli olmayan fakat kazaya karıştığı gerek kaza tespit tutanağı gerekse savcılık tahkikat evrakları ile tespit edilen başka bir aracın karışmış olduğu çift taraflı olarak meydana gelen trafik kazası sonucunda ... plakalı minibüs sürücüsü ...'ın vefat ettiğini, müvekkilinin eşinin vefatından dolayı desteğinden yoksun kaldığını, kaza tespit tutanağında herhangi bir kusur tespiti yapılmadığını, ancak gerek müteveffa gerekse olay yerini terk eden sürücünün kusurlu olduğunu, müvekkilinin destekten yoksun kalan 3. kişi sıfatıyla zarara uğradığını belirterek, fazlaya ilişkin hakları saklı kalmak kaydıyla şimdilik 2.100,00-TL destekten yoksun kalma tazminatının davalılardan müştereken ve müteselsilen tahsiline karar verilmesini talep etmiş, 13/04/2016 tarihli ıslah dilekçesiyle, 2.100,00-TL olan maddi tazminat talebini 150.000,00-TL'ye yükseltmiş, ...na karşı açılan davayı atiye terk ettiklerini belirtmiştir. Davalı ... vekili cevap dilekçesi ile; dava konusu kazanın 22/08/2009 tarihinde meydana geldiğini, bu nedenle davanın 2 yıllık zamanaşımına uğradığını, kazanan meydana gelişinde tespit edilemeyen aracın kusur oranının tespit edilmesi halinde tazminatın ödenebileceğini, ancak aracın somut delillerde tespit edilemediğini, bu nedenle müvekkilinin oluşan zarardan sorumlu olamayacağını, müvekkilinin ticari bir şirket olmadığını, bu nedenle talep edilen faiz türününde kabul edilemeyeceğini belirterek davanın reddini talep etmiştir. Davalı ...Sigorta A. Ş. vekili cevap dilekçesi ile; dava konusu kazaya karışan ... plakalı aracın müvekkili şirket tarafından ... numaralı poliçe kapsamında zorunlu mali sorumluluk poliçesi ile teminat altına alındığını, davacı tarafından müvekkili şirkete bir başvuru olmadığını, müteveffanın davaya konu aracın sürücüsü olduğundan mirasçılarının taleplerinin genel şartlar gereği teminat dışı olduğunu belirterek davanın reddini talep etmiştir. Mahkemece; davacının ölen sürücünün eşi olduğu, Karayolları Trafik Kanunu ve kaza tarihinde geçerli ZMMS trafik sigortası poliçe genel şartlarına göre, aracın zorunlu mali sorumluluk sigortacısı olan davalı şirketin, işletenin 3.kişilere verdiği zararları teminat altına aldığı ve somut olayda sürücü ve işletenin tam kusurulu olup destekten yoksun kalan davacıların da zarar gören 3.kişi konumunda bulundukları, ölenin salt mirasçısı sıfatıyla değil destekten yoksun kalan 3.kişi sıfatıyla bu davayı açtıkları anlaşılmakla davalı ... şirketinin zararın tamamından poliçede verilen teminatla sınırlı olmak üzere sorumlu olduğu, 22/08/2009 tarihinde meydana gelen kazada davacının desteği sürücünün vefat ettiği, ölen sürücünün tam kusurlu olduğu, ancak trafik sigortacısının 3. kişilerin zararlarını teminat altına aldığı ve davacının da eşi konumunda olan ölenin desteğinden yoksun kaldığının açık olduğu gerekçesiyle, temin edilen bilirkişi raporu doğrultusunda poliçe limiti de gözönünde bulundurularak; ""1-Davanın ... yönünden açılmamış sayılmasına, 2-Davanın davalı ...Sigorta A.Ş. Yönünden kabulü ile 150.000,00 TL nin kaza tarihi olan 22/08/2009 tarihinden itibaren işleyecek yasal faiziyle birlikte davalıdan alınarak davacıya verilmesine,"" karar verilmiş, karar karşı davalı ... şirketi vekili tarafından süresi içinde istinaf yoluna başvrulmuştur. Davalı ... Sigorta A. Ş. vekilinin istinaf sebepleri; müteveffanın kazaya karışan aracın sürücüsü konumunda olduğundan 01/06/2015 tarihinde yürürlüğe giren ZMMS genel şartları ve KTK 92. maddesinde 26/04/2016 tarihinde yapılan değişiklik gereğince tazminat talebinin teminat kapsamı dışında olduğu, tazminat hesaplamasının genel şartlarda öngörülen şekilde yapılması gerektiği, kusur durumunun belirlenmesi gerektiği, kaza tarihinden itibaren temerrüt faizine hükmedilmesinin hatalı olduğu, ıslah ile artırılan tazminat miktarı için ıslah tarihinden itibaren faize hükmedilmesi gerektiği hususlarına ilişkindir. Dava, trafik kazası nedeniyle destekten yoksun kalma tazminatı talebine ilişkin bulunmaktadır. 1)İstinaf talebinde bulunan tarafın sıfatına, istinafın kapsam ve nedenine; dosya içindeki bilgi ve belgelere, Mahkeme kararının gerekçesinde dayanılan delillerin tartışılıp değerlendirilmesinde; hükme esas alınan uzman bilirkişi raporundaki belirlemelerin ve hesap yönteminin oluşa, yerleşmiş uygulamalara uygun denetime elverir gerekçeler içermesine; 22/08/2009 olan kaza tarihi itibariyle uygulanması gereken yasal mevzuat ve Yargıtay'ın yerleşmiş uygulamaları dikkate alındığında; sürücü- işleten destek ister kendi kusuru, ister bir başkasının kusuru ile ölmüş olsun, ölüm destekten yoksun kalanlar üzerinde doğrudan zarar doğuran bir sonuç olduğundan; desteğin kusurunun destekten yoksun kalanlara yansıtılamayacağı; araç sürücüsünün veya işleteninin tam kusurlu olması halinde dahi 3.kişi konumunda olan destekten yoksun kalan kişinin sigorta şirketinden tazminat isteme hakkına sahip olduğu konusunda duraksama bulunmadığına; bu durumda 3.kişi sıfatıyla dava açan destekten yoksun kalan kişi bakımından TBK'nun 135. maddesinde düzenlenen alacaklı-borçlu sıfatlarının birleşmesi durumunun da gerçekleşmemiş olmasına; kaza tarihinden çok sonra 01/06/2015 tarihinde yürürlüğe giren ZMMS genel şartlarının somut olayda uygulanma yerinin bulunmamasına, ıslah ile artırılan tazminat miktarı yönünden de temerrüt tarihinden itibaren faize hükmedilmesinde usul ve yasaya aykırılık bulunmamasına göre davalı ... şirketi vekilinin bu hususlardaki istinaf taleplerinin reddine karar verilmesi gerekmektedir. 2) 2918 sayılı KTK.’nun 99/1. ve kaza tarihi itibariyle yürülükte bulunan 15/08/2003 tarihli ZMSS Genel Şartları’nın B.2.b. maddesi uyarınca, sigorta şirketinin tazminatı ödeme yükümlülüğü kendisine riziko ihbarı yapıldıktan itibaren 8 işgünü sonunda başlar. Somut olayda, dosya kapsamından davalı ... şirketine bu yönde bir müracaat yapılmadığı anlaşılmaktadır. Kaza sonrasında sigorta şirketine başvuru yapılmadığı durumlarda sigorta şirketinin en erken dava tarihinde temerrüde düşürüldüğünün kabulü ile, dava tarihinden itibaren faizden sorumluluğuna hükmedilmesi gerekirken kaza tarihinden itibaren faize hükmedilmesi hatalı olmuştur. Ancak bu husus yeniden yargılamayı gerektirmediğinden Mahkemece verilen kararın kaldırılarak yeniden hüküm kurulması gerekmiştir.(HMK 353/1-b/2). HÜKÜM: Gerekçe uyarınca; 1- İstanbul 10. Asliye Ticaret Mahkemesi'nin 29/11/2016 tarih ve 2015/586 E.-2016/564 K. sayılı kararına karşı davalı ... Sigorta A. Ş. vekili tarafından yapılan istinaf talebinin yukarıda (1) nolu bentlerde açıklanan nedenlerle REDDİNE, (2) nolu bentte açıklanan nedenlerle KABULÜNE, 1/1- İstinaf yasa yoluna başvuran davalı ... Sigorta A. Ş. tarafından yatırılan 2.561,63-TL nispi istinaf karar ve ilam harcı ile 85,70-TL istinaf yoluna başvurma harcının talep halinde davalı tarafa İADESİNE, 1/2- İncelemenin duruşmasız olarak yapılması nedeniyle avukatlık ücreti takdirine yer olmadığına, 2- İstanbul 10. Asliye Ticaret Mahkemesi'nin 29/11/2016 tarih ve 2015/586 E.-2016/564 K. sayılı kararının KALDIRILMASINA, 2/1- Davanın ... yönünden açılmamış sayılmasına, 2/2- Davanın davalı ... A.Ş. yönünden kabulü ile 150.000,00-TL destekten yoksun kalma tazminatının dava tarihi olan 21/05/2015 tarihinden itibaren işleyecek yasal faiziyle birlikte davalı ... Sigorta A. Ş.'den alınarak davacıya verilmesine, 2/3- Harçlar tarifesine göre alınması gereken 10.246,50-TL karar ve ilam harcından peşin harç 27,70-TL ile ıslah harcı 505,16-TL olmak üzere toplam 532,86-TL harcın mahsubu ile bakiye 9.713,64-TL harcın davalı ... Sigorta A.Ş.'den tahsili ile Hazineye gelir kaydına, 2/4- Davacı taraf duruşmalarda vekil ile temsil edildiğinden ve kabul edilen dava değeri üzerinden hesap olunan 14.750,00-TL vekalet ücretinin davalı ... Sigorta A.Ş. den alınarak davacı tarafa verilmesine, 2/5- Davalı ... vekili duruşmalarda vekil ile temsil edildiğinden ve davanın bu davalı yönünden açılmamış sayılmasına karar verilmiş olmakla maktu 1.800,00-TL vekalet ücretinin davacıdan alınarak davalı ... Hesabına verilmesine, 2/6- Davalı ... tarafından yapıan 50,00-TL yargılama masrafının davacıdan tahsil edilerek davalı ... Hesabına ödenmesine, 2/7- Davacı tarafından yapılan peşin harç, vekalet harcı, başvuru harcı, ıslah harcı, bilirkişi ücretleri, posta, tebligat ve müzekkere masraflarından oluşan toplam 2.100,66-TL yargılama masrafının davalı ... Sigorta A.Ş.'den tahsil edilerek davacıya ödenmesine, 2/8- HMK 333. md. uyarınca davacı ve davalı tarafından yatırılan ve bakiye kalan gider avansının kararın kesinleşmesi sonrası talep halinde yatıran tarafa iadesine, Dosya üzerinde yapılan inceleme sonucunda, 20/07/2017 tarih ve 7035 sayılı Kanunun 31 inci maddesiyle değişik HMK. m. 361/1. hükmü gereğince, kararın tebliğinden itibaren 2 hafta içerisinde Yargıtay'a temyiz başvurusunda bulunma yolu açık olmak üzere, oy birliğiyle karar verildi.01/10/2018."
"2017_1007_2018_933_433666200.html","8. HUKUK DAİRESİ","2017/1007","2018/933","14/03/2017","Tazminat (Haksız Fiilden Kaynaklanan)","GEREĞİ DÜŞÜNÜLDÜ: Davacının maliki olduğu ... plâka sayılı araca dava dışı...'ın sürücüsü, ...'ın maliki davalı ...nin ise ZMMS sigortacısı olduğu ...plâka sayılır aracın tam kusurlu olarak çarptığını bu olay nedeni ile meydana gelen 8.900,00-TL hasar bedelinin davalı tarafından ödenmediğini belirterek şimdilik 8.500,00-TL nin 06.07.2015 kaza tarihinden itibaren avans faizi ile birlikte davalıdan alınarak davacıya ödenmesini talep etmiştir. Davalı cevabında; kazaya karışan... plaka sayılı aracın ZMMS sigortacısı olduklarını, sigortalı sürücünün alkollü olması nedeni ile ödeme yapılmadığını, hasar konusunda yeterli bilgi verilmediğini, davacının kendi uygun gördüğü serviste onarım yaptırdığını, avans faizi talep edilemeyeceğini, faiz başlangıç tarihinin ise dava tarihi olması gerektiğini belirterek davanın reddini talep etmiştir. İlk derece mahkemesi kararında; Davacı sigortacısına ait ... plaka sayılı aracın olay tarihinde tam kusurlu olarak davacıya ait ... plâka sayılı araca çarptığını, bu nedenle de 6.810,96-TL hasar bedelinin oluştuğunu belirterek davanın kısmen kabûlü kısmen reddi ile 6.810,96-TL hasar bedelinin 22.08.2015 tarihinden itibaren yasal faizi ile davalıdan alınarak davacıya ödenmesine hükmedilmiştir. Davacı vekili tarafından istinaf yoluna başvurulmuştur. İstinaf Sebepleri: Karara esas alınan bilirkişi raporunun yetersiz olduğunu, davacı tarafından yapılan onarıma ilişkin 8.900,94-TL faturanın gözardı edildiğini, belirsiz rayiç bedel kavramına dayanıldığını belirterek istinaf yoluna başvurmuştur. Dava trafik kazasından kaynaklanan maddi tazminat talebine ilişkindir. İlk derece mahkemesinin karar tarihi itibariyle, miktar veya değeri 3.560,00-TL'yi geçmeyen malvarlığı davalarına ilişkin kararlar kesindir. Davacının dava dilekçesinde ve istinaf dilekçesinde açıkça olayda 8.900,00-TL zarara uğradığını belirttiği bu durumda reddedilen tazminat miktarının 2.089,04-TL olduğu bu hali ile verilen kararın davacı yönünden kesin olduğu anlaşılmıştır.MK. m. 346/1 hükmü uyarınca, miktar itibariyle ret kararının mahkemesince verilmesi gerekli ise de; temyiz merciine de aynı yetkinin tanındığı 01/06/1990 gün ve 1989/03-1990/04 sayılı İçtihadı Birleştirme kararı da gözetilmek suretiyle, aşağıdaki biçimde karar verilmek gerekmiştir. HÜKÜM: Gerekçe uyarınca; 1-Davacı vekilinin istinaf dilekçesinin ve isteminin HMK 346/1 ve 352 maddeleri gereğince REDDİNE, 2-Uyuşmazlığın esası hakkında inceleme yapılmadığı nedeniyle, istinaf aşamasında yatırılan karar ve ilam harcı ile başvuru harcının istek halinde davacıya İADESİNE, 3-İncelemenin duruşmasız olarak yapılması nedeniyle davalı yararına avukatlık ücreti takdirine YER OLMADIĞINA, 4-İstinaf yasa yoluna başvuran davacı tarafından yapılan giderlerin üzerinde bırakılmasına, HMK. m.352 hükmü uyarınca dosya üzerinde yapılan ön inceleme sonucunda ve HMK. m. 362/1-a gereğince, KESİN olmak üzere oy birliğiyle karar verildi.20/09/2018."
"2017_1008_2018_930_433670400.html","8. HUKUK DAİRESİ","2017/1008","2018/930","15/03/2017","Maddi-Manevi Tazminat","GEREĞİ DÜŞÜNÜLDÜ: Davacı vekili dava dilekçesi ile; davalı ...'in sürücüsü, davalı ...'in maliki, davalı ...'nın (şimdi ... Sigorta A.Ş.) ZMMS sigortacısı olduğu ... plaka sayılı aracın yaya olan davacı ...'e çarpması sonucu davacının yaralandığını belirterek fazlaya ilişkin hakları saklı kalmak kaydıyla toplam 34.603,87 TL maddi 30.000 TL manevi tazminatın yasal faizi ile davalılardan alınarak davacıya ödenmesine karar verilmesini talep ve dava etmiştir. Davalılar davanın reddini talep etmişlerdir. İlk Derece Mahkemesi Kararı: Yapılan yargılama sonucunda, davacının %25 kusuru, %4,3 malûliyeti ile 9 aylık işgöremezlik süresi, 1500TL aylık geliri esas alınarak toplam 34.603,87-TL maddi, 30.000,00-TL manevi tazminatın davalılardan sorumluluklarına göre yasal faizi ile alınarak davacıya ödenmesine karar verilmiştir. Karara karşı davalı ...(sonra ... Sigorta) istinaf yoluna başvurmuştur. İstinaf Sebepleri: 1-Davacının gelirinin belgeye dayanmadığı, asgari ücretin 2,14 katı olan 1500TL aylık gelirin esas alınmasının hatalı olduğu, 2-6111 sayılı Yasa uyarınca SGK'nın sorumlu bulunduğu tedavi giderlerinin reddi gerektiği, 3-1500TL yol gideri yönünden herhangi bir belgenin ibraz edilmediği, 4-Reddedilen vekâlet ücreti yönünden davalı ... şirketinin isminin yanlış yazıldığı gerekçesi ile istinaf yoluna başvurulmuştur. Dava Trafik kazasından kaynaklanan maddi ve manevi tazminat davasıdır. Davalı ...'in sürücü, davalı ...'in maliki, davalı ...'nin ZMSS sigortacısı olduğu ... plaka sayılı aracın davacı ...'e çarptığı, davacı ...'in bu kaza nedeni ile yaralandığı konusunda ihtilaf bulunmamaktadır. 19/01/2017 tarihli rapor dışında kalan bilirkişi raporlarının davalıya tebliğ edildiği, bu raporlara istinaf eden davalı tarafından itiraz edilmediği, bu hali ile davacılar yönünden usûli kazanılmış hakkın doğduğu, 19/01/2017 tarihli bilirkişi raporunda ise belirlenen 5.148,91-TL tedavi giderinin SGK'nın sorumlu olduğu bedel kararda düşülerek kusura göre 3.119,62-TL tazminata karar verildiği, alınan bilirkişi raporu ve uygulamanın Yargıtay Kararları ve emsallere uygun bulunduğu, geçici işgöremezlik giderinin ZMMS kapsamında olduğu, belgelenmese dahi 1500TL yol giderinin olay tarihi şartlarına göre uygun olduğu anlaşıldığın istinaf talebinin HMK m.353/1-b/1 maddesi gereğince reddine, davacının ismin düzeltilmesine yönelik talebinin maddi hata olup mahkemesince her zaman düzeltilebileceğinden bu yönde ise karar verilmesine yer olmadığına karar vermek gerektiği sonuç ve kanaatine varılmıştır. HÜKÜM: Gerekçe uyarınca; 1-Usul ve esas yönünden hukuka uygun bulunan Bakırköy 7.Asliye Ticaret Mahkemesinin 2014/941E,2017/245K sayılı kararına yönelik olarak davalı ... vekili tarafından yapılan istinaf başvurusunun HMK. 353/1-b/1 maddesi gereğince ESASTAN REDDİNE, 2-İstinaf yasa yoluna başvuran davalı tarafından peşin olarak yatırılan 596 TL nispi karar ve ilam harcından 35,90 TL maktu karar ve ilam harcının düşümü ile kalan 563,10 TL nin talep halinde davacıya İADESİNE, 3-İncelemenin duruşmasız olarak yapılması nedeniyle avukatlık ücreti takdirine yer olmadığına, 4-Davalı tarafından istinaf aşamasında yapılan giderlerin kendi üzerinde bırakılmasına, HMK. m.352 hükmü uyarınca dosya üzerinde yapılan ön inceleme sonucunda ve HMK. m. 362/1-a gereğince, KESİN olmak üzere oy birliğiyle karar verildi. 20/09/2018."
"2017_1011_2018_1189_445082900.html","15.HUKUK DAİRESİ","2017/1011","2018/1189","01/06/2017","Alacak","GEREĞİ GÖRÜŞÜLÜP DÜŞÜNÜLDÜ : Taraflar arasında görülüp sonuçlandırılan alacak davasında yerel mahkeme istinaf incelemesine konu kararında: ""... Ltd Şti'nin İstanbul Anadolu 1 Asliye Ticaret Mahkemesinin 2014/1418 E sayılı, 19/11/2014 günlü kararı ile iflasına karar verildiği, iflas tasfiye işlemlerinin İstanbul Anadolu .. İcra Dairesinin ... E sayılı dosyası üzerinden devam ettirildiği, mahkememizde görülmekte olan davanın takibi açısından müflis şirketi temsil etmek üzere müflis şirket yetkilisi .. .'na 16/03/2016 tarihinde yetki verildiği, İİK 184 maddesi iflasın açılması ile birlikte müflis borçlunun haczedilebilen tüm malları hak ve alacaklarının iflas masasına dahil olacağı, iflasın açılması ile müflis borçlunun iflas masasına dahil olan hak ve alacakları ile malları üzerindeki tasarruf yetkisinin kısıntıya uğrayacağı ve alacaklarına karşı hükümsüz olacağı, iflas açıldıktan sonra masaya giren tüm mal hak ve alacaklara ilişkin dava açılması ve açılmış davanın takibinin iflas idaresine ait olduğu, bu durumun İİK'nun 194. Maddesi ile düzenlendiği ve kamu düzeninden olduğu, mahkemece doğrudan gözetilmesi gerektiği, iflas idaresinin tasfiye işlemlerinin yürütmekle ödevli olduğu ve yasal temsile yetkili olması sebebiyle İİK 194. Maddesi uyarınca müflisin davacı veya davalı olduğu hukuk davalarını araştırmak ve davaları takip etmek görevinin iflas idaresine ait olduğu, iflas dairesi tarafından davanın takibi için bizzat müflis şirket yetkilisine yetki verildiği, iflas dairesinin müflise davayı yürütme yetkisini vermesinin doğru olmadığı, masayla ilgili davalar hakkında takip yetkisinin iflas idaresine ait olduğu ve müfilisin dava ile ilgili tasarruf yetkisi bulunmadığı ancak İİK'nun 245 maddesi gereğince alacaklı yada alacaklılara çekişmeli hakkın ve dolayısıyla davaların takibi yetkisinin devredilebileceği ( Yargıtay 15 HD'nin 2009/4218 K, 2009/6856 E, 16/12/2009 tarihli kararıda bu yöndedir.) anlaşıldığından davacının davasının husumet yokluğu nedeniyle reddine karar vermek gerekmiş"" şeklinde hüküm kurmuştur. Davacı şirket yetkilisi yerel mahkeme kararına karşı istinaf kanun yoluna başvurmuş, istinaf dilekçesinde, davacı şirket hakkında iflas kararı verildiğini ancak henüz kesinleşmediğini, iflas kararı verilmesi ile birlikte şirketin yönetiminin Anadolu ... İcra ve İflas Müdürlüğü'ne geçtiğini ve gerekli işlemlerin .. Esas sayılı dosyasında takip edildiğini, iflas idaresinin tarafına dava takip yetkisi verdiğini belirterek yerel mahkeme kararının kaldırılmasını talep etmiştir. Davacı şirket yetkilisinin dosyaya ibraz ettiği Anadolu .... İcra ve İflas Müdürlüğü'nün ... iflas sayılı dosyasından verilen 16/03/2016 tarihli karar ile, iflas tasfiye işleri yürütülen müflis ... Ticaret Şirketi tarafından davalı şirket aleyhine açılacak alacakların tespiti konulu davayı takip etmeye, ...'nun yetkili kılındığı belirtilmektedir. Dosyadaki belge ve bilgilerin incelenmesinde, İstanbul Anadolu 1. Asliye Ticaret Mahkemesi'nin 2014/1418 esas sayılı dosyasından 19/11/2014 günü saat 14.10 itibariyle ... Tic.Ltd.Şti'nin iflasına karar verildiği, kararın temyiz aşamasında olup henüz kesinleşmediği, İstanbul Anadolu ... İcra Dairesi'nin ... sayılı iflas takip dosyası üzerinden basit tasfiye usulü ile iflas işlemlerinin yürütülmekte olduğu, söz konusu iflas dosyasından davacı müflis şirket temsilcisine istinaf incelemesine konu bu davanın da bulunduğu bir kısım davaları takip yetkisi verildiği ve davanın bu yetkiye istinaden şirketi temsilen açıldığı anlaşılmaktadır. Dava, iflas idaresinin verdiği yetkiye dayanılarak müflis şirket adına açıldığından mahkemece davanın aktif dava ehliyeti yokluğundan reddi kararı yerinde değildir. Dosya kapsamından ve taraf beyanlarından davacı şirketin iflasına karar verilen İstanbul Anadolu 1. Asliye Ticaret Mahkemesi'nin 2014/1418 esas sayılı dosyasının henüz kesinleşmediği ve temyiz incelemesinde olduğu anlaşılmaktadır. Davaya devam edilebilmesi söz konusu iflas kararının kesinleşmesine bağlı olup, yerel mahkemece iflas davasının sonucu beklenerek; iflas kararının kesinleşmesi halinde davaya devamla davanın esası hakkında taraf delillerinin toplanıp, gerekli incelemelerin yapılarak esas hakkında bir karar verilmesi; aksi takdirde ise taraf sıfatı (husumet ehliyeti) yönünden değerlendirme yapılarak sonucuna uygun karar verilmesi gerekirken, iflas kararının kesinleşmesi beklenmeden davanın aktif dava ehliyeti bulunmadığı gerekçesiyle reddine karar verilmesi doğru olmamıştır. Açıklanan nedenlerle, davacı şirket yetkilisinin istinaf talebinin diğer yönleri incelenmeksizin usul yönünden kabulü ile, yerel mahkeme kararının kaldırılarak dosyanın mahkemesine gönderilmesine karar verilmesi gerekmiştir. HÜKÜM: Gerekçesi açıklandığı üzere; 1-Davacı şirket yetkilisinin istinaf başvurusunun esasa ilişkin sebepler incelenmeksizin usule ilişkin sebep nedeniyle KABULÜNE, 2-İstanbul 5. Asliye Ticaret Mahkemesinin 01/06/2017 tarih, 2016/179 Esas, 2017/454 Karar sayılı kararının KALDIRILMASINA, 3-Dosyanın Dairemiz kararına uygun şekilde inceleme yapılarak yeniden bir karar verilmek üzere yerel mahkemesine GÖNDERİLMESİNE, 4-Davacı tarafından yatırılan istinaf karar harcının istek halinde kendisine iadesine, 5-Davacı tarafça yapılan istinaf yargılama giderinin ilk derece mahkemesince yeniden verilecek kararda dikkate alınmasına, 6-İstinaf yargılaması sırasında duruşma açılmadığından vekâlet ücreti takdirine yer olmadığına, Dair, dosya üzerinden yapılan inceleme sonucunda KESİN olmak üzere 02/10/2018 tarihinde oy birliğiyle karar verildi."
"2017_1014_2018_942_461936000.html","8. HUKUK DAİRESİ","2017/1014","2018/942","08/05/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacı vekili Sigorta Tahkim Komisyonuna sunduğu dava dilekçesi ile; 20/06/2016 tarihinde sürücü ...'ın sevk ve idaresindeki ...plakalı araç ile sürücü ...'ın sevk ve idaresindeki ... plakalı aracın çarpışması şeklinde meydana gelen trafik kazası sonucunda davacının murisi ...'ın vefat ettiğini, kazanın meydana gelmesinde ...'ın asli kusurlu olduğunu, kazaya karışan ... plakalı aracın ZMMS sigortacısı olan ... Sigorta A.Ş.'ye destekten yoksun kalma tazminatı talebi ile yapılan başvurunun tazminat talebinin teminat dışı olduğu gerekçesiyle reddedildiğini, davacının üçüncü kişi sıfatıyla destekten yoksun kalma tazminatı talep etme hakkı bulunduğunu belirterek fazlaya ilişkin hakları saklı kalmak kaydıyla şimdilik 41.000,00-TL destekten yoksun kalma tazminatının davalı ... şirketinden tahsiline karar verilmesini talep etmiş, uyuşmazlık hakem heyetince verilen karara karşı yapılan itiraz sonrasında sunulan 14/04/2017 tarihli talep artırım dilekçesiyle talebini 128.007,04-TL'ye yükseltmiştir. Davalı ... vekili talebin teminat dışı olduğunu belirterek davanın reddine karar verilmesini istemiştir. Sigorta Tahkim Komisyonu Uyuşmazlık Hakem Heyetince; kazanın meydana gelmesinde davacının murisi ...'ın asli kusurlu olduğu, poliçenin düzenlenme tarihinin 01/06/2015 tarihinde yürürlüğe giren ZMMS Genel Şartlarından sonra olduğu, genel şartlar ve 26/04/2016 tarihinde KTK.92.maddesinde yapılan değişiklik gereğince destek şahsın kusuruna denk gelen tazminat taleplerinin teminat dışı olduğu gerekçesiyle başvurunun reddine karar verilmiş, karara karşı davacı vekilince yapılan itiraz üzerine itiraz hakem heyetince yapılan yeniden yargılama sonunda davacının üçüncü kişi sıfatıyla dava açtığı, poliçe tarihinin ZMMS Genel Şartlarının yürürlüğe girmesinden sonra ise de, KTK'nın 92.maddesinde 26/04/2016 tarihinde yapılmış olan değişiklikten önce olduğu, bu nedenle KTK.92.maddesi hükümlerinin taraflar arasında düzenlenmiş olan poliçeye uygulanamayacağı, bu anlamda davacının tazminat talep etme hakkı bulunduğu görüşünden hareketle başvurun kısmen kabulü ile 128.007,04-TL destekten yoksun kalma tazminatının 23/08/2016 tarihinden işleyecek yasal faizi ile birlikte davalı ... şirketinden tahsiline karar verilmiş, karara karşı davalı ... vekilince istinaf yoluna başvurulmuştur. Davalı ... vekilinin istinaf sebepleri; davacı tarafın itiraz dilekçesi, dosya kapsamında alınan bilirkişi raporunun kendilerine tebliğ edilmeden karar verildiği, davacının talebinin teminat dışı olduğu, dosya kapsamında kusur tespiti yapılmadan karar verildiği hususlarına ilişkindir. Dava, trafik kazası nedeniyle destekten yoksun kalma tazminatı talebine ilişkin bulunmaktadır. Dosya kapsamında bulunan 20/06/2016 tarihli trafik kazası tespit tutanağına göre, kazanın oluşumunda ... plakalı araç sürücüsü ...'ın kusurlu olduğu, yine kazaya karışan diğer araç olan ... plakalı araç sürücüsü ...'ın da kavşağa hızlı girmesi nedeniyle kusurlu olduğu anlaşılmaktadır. Davacı vekili de beyanlarında kazanın meydana gelmesinde muris ...'ın asli kusurlu olduğunu beyan etmektedir. Dosya arasında bulunan kayıt ve belgeler, tarafların iddia ve savunmaları, itirazları, itirazların kapsamı değerlendirildiğinde; taraflar arasında davalı ... nezdinde başlangıç tarihi 17/02/2016, bitiş tarihi ise; 17/02/2017 olan ZMM sigorta poliçesi ile sigortalı olan... plaka sayılı aracın sürücüsü bulunan...'ın asli kusuru neticesinde 20/06/2016 tarihinde meydana gelen çift taraflı trafik kazasında hayatını kaybettiği konusunda bir uyuşmazlık bulunmamaktadır. Uyuşmazlık bu durumda destekten yoksun kalan davacı eşin; üçüncü kişi konumunda olup olmadığı ve desteğin kusurunun kendisine yansıtılıp yansıtılamayacağı, sonucu itibariyle de davacının destekten yoksun kalma tazminatı talep etme hakkı bulunup bulunmadığına ilişkindir. 01/06/2015 tarihinde yürürlüğe giren Karayolları Motorlu Araçlar Zorunlu Mali Sorumluluk Sigortası Genel Şartları; yürürlüğe girmesinden sonra düzenlenen poliçelerde geçerli olacağından, poliçenin düzenlendiği tarih itibariyle Karayolları Motorlu Araçlar Zorunlu Mali Sorumluluk Sigortasının kapsamı tüm taraflarca bilinmektedir. Genel şartlarda içeriği belirlenmiş tazminatlara ilişkin talepler bakımından sigortacının sorumluluğu, kaza tarihinde geçerli olan poliçe kapsamında ve sigorta limitleri dahilinde üçüncü kişilerin uğradıkları zararları tazmin etmekte sınırlıdır. 2918 sayılı Karayolları Trafik Kanununun 92. maddesinin (a) ve (c) bentleri, Trafik Sigortası Genel Şartları A.1 ve A.3 maddesi, A.5 maddesinin (ç) bendi ve yine A.6 maddesinin (c) ve (d) bentleri birlikte değerlendirildiğinde; bir motorlu aracın işletilmesi sırasında meydana gelen ölüm olayına bağlı olarak destekten yoksun kalma halinde, destekten yoksun kalınan zararın ZMM sorumluluk kapsamında olması için ölenin üçüncü kişi olması ve desteğin kusursuz bulunması gerekmektedir. Somut olayda; davacının desteği sürücü ...'ın sevk ve idaresindeki... plaka sayılı araç ile 20/06/2016 tarihinde yapmış olduğu trafik kazasında öldüğü, trafik kazası tespit tutanağı ve davacı tarafın kabulünde olduğu üzere, kazanın meydana gelmesinde asli kusurlu olduğu anlaşılmaktadır. Bu durumda davalı ... şirketinin sorumluluğu 01/06/2015 tarihinde yürürlüğe giren Karayolları Motorlu Araçlar Zorunlu Mali Sorumluluk Sigortası Genel Şartlarına göre düzenlenen ve başlangıç tarihi 17/02/2016 olan poliçe şartlarına göre belirlenecektir. Karayolları Motorlu Araçlar Zorunlu Mali Sorumluluk Sigortası Genel Şartları A.3 Karayolları Motorlu Araçlar Zorunlu Mali Sorumluluk Sigortası Genel Şartları A.3 maddesine ve A.5 maddesinin (ç) bendine göre; ancak üçüncü kişinin ölümü dolayısıyla meydana gelen destek zararları, destekten yoksun kalma teminatı kapsamındadır. Sigortacının destek zararlarından sorumlu olması için motorlu aracın işletilmesi sırasında, mutlaka ölen kişinin üçüncü kişi olması gerekir. Bundan ayrı yine genel şartların A.6 maddesi (d) bendinde; destekten yoksun kalan hak sahibinin sigortalının sorumluluk riski kapsamında olmakla beraber destek şahsın kusuruna denk gelen destek tazminatı talepleri, teminat dışı tutulduğundan; asli kusuru ile kendi ölümüne neden olan sürücü Mustafa Taşkın'ın kusuruna isabet eden destek tazminatı sigorta teminatı kapsamında değildir. Kaza tarihinde yürürlükte bulunan Karayolları Trafik Kanununda da sigortalının sorumluluk riski kapsamında olmayan destek tazminatı talepleri ile destekten yoksun kalan hak sahibinin, sigortalının sorumluluk riski kapsamında olmakla beraber destek şahsın kusuruna denk gelen destek tazminatı taleplerinin sigorta teminatı kapsamında olduğuna ilişkin bir düzenleme olmadığı ve kapsama giren teminat türleri arasında sayılmadığına göre; davacının destek tazminatı talep etme hakları olmadığından (Yargıtay 17.hukuk Dairesi'nin 29/05/2017 tarih ve 2016/14573-2017/6035 sayılı kararı, Yargıtay 17. Hukuk Dairesi'nin 08/05/2018 tarih ve 2017/4323-2018/4743 sayılı kararı), yine kazaya karışan diğer araç olan 33 K 5355 plakalı aracın sigortacısına karşı da açılan bir dava bulunmamasına, davacı tarafın müteselsil sorumluluk esasları doğrultusunda dava açmamış olmasına göre; davacının başvurusunun reddine karar verilmesi gerekirken, kabulüne karar verilmesi doğru görülmemiştir. Ancak bu yanılgının giderilmesi yeniden yargılama yapılmasını gerektirmediğinden; İtiraz Hakem Heyetince verilen kararın kaldırılarak, davacının destekten yoksun kalma tazminatı talebinin reddine karar verilmesi gerekmiştir.(HMK.m.353/1-b/2). HÜKÜM: Gerekçe uyarınca; 1- Davalı ... A. Ş. vekilince, Sigorta Tahkim Komisyonu İtiraz Hakem Heyetinin 18/04/2017 tarih ve 2017/İ.346-2017/İHK-962 sayılı kararına karşı yapılan istinaf talebinin yukarıda gösterilen nedenlerle KABULÜNE, 1/1- İstinaf yasa yoluna başvuran davalı tarafından peşin olarak yatırılan 31,40-TL maktu istinaf karar ve ilam harcı ile 85,70-TL istinaf yoluna başvurma harcının talebi halinde davalıya İADESİNE, 1/2- İncelemenin duruşmasız olarak yapılması nedeniyle avukatlık ücreti takdirine yer olmadığına, 2/- Sigorta Tahkim Komisyonu İtiraz Hakem Heyetinin 18/04/2017 tarih ve 2017/İ.346-2017/İHK-962 sayılı kararının KALDIRILMASINA, 2/1- Davacı tarafından destekten yoksun kalma tazminatı talebiyle açılan davanın REDDİNE, 2/2- Davalı ... A. Ş., davacı tarafından açılan davada kendini vekille temsil ettirdiğinden 5684 Sayılı Kanunun 30/17 ve karar tarihinde yürürlükte bulunan AAÜT 17/2. maddesi gereğince belirlenen 2.598,11-TL vekâlet ücretinin davacıdan alınarak davalı ... A. Ş.'ye verilmesine, 2/3- Davacı tarafça Sigorta Tahkim Komisyonu nezdinde yapılan yargılama sırasında yapılan yargılama giderlerinin kendi üzerinde bırakılmasına, Dosya üzerinde yapılan inceleme sonucunda, 20/7/2017 tarih ve 7035 sayılı Kanunun 31 inci maddesiyle değişik HMK. m. 361/1. hükmü gereğince, kararın tebliğinden itibaren 2 hafta içerisinde Yargıtay'a temyiz başvurusunda bulunma yolu açık olmak üzere, oy birliğiyle karar verildi.01/10/2018."
"2017_1016_2018_943_435179600.html","8. HUKUK DAİRESİ","2017/1016","2018/943","02/05/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacı vekili dava dilekçesi ile; 15/06/2009 tarihinde sürücü ...'nın sevk ve idaresindeki... plakalı araç ile ...'ın sevk ve idaresindeki ... plakalı aracın çarpışması şeklinde meydana gelen kazada davacının murisi ...'nın vefat ettiğini, kazaya karışan ... plakalı aracın ZMMS poliçesinin ...tarafından, ... plakalı aracın ZMMS poliçesinin ... Sigorta tarafından düzenlenmiş olduğunu, davacının destekten yoksun kalma tazminatı talebinin davalı ... şirketlerince karşılanmadığını belirterek fazlaya ilişkin hakları saklı kalmak kaydıyla şimdilik, 5.000,00-TL destekten yoksun kalma tazminatının davalı ... şirketlerinden müştereken ve müteselsilen tahsiline karar verilmesini talep etmiş, itiraz hakem heyetince yapılan yargılama sırasında dosyaya sunduğu 05/04/2017 tarihli ıslah dilekçesi ile talebini 228.011,74-TL'ye yükseltmiştir. Davalı ...Ş.vekili cevap dilekçesi ile; davanın zamanaşımına uğradığını, kazanın meydana gelmesinde davacının murisinin kusurlu olduğunu, talebin teminat kapsamı dışında bulunduğunu, sorumluluklarının poliçe limitiyle sınırlı olduğunu, talep edilen faiz türünün ve faizin başlangıç tarihinin hukuki dayanaktan yoksun olduğunu belirterek, talebin reddine karar verilmesini istemiştir. Davalı ...Ş.vekili cevap dilekçesi ile; tahkim ve başvuru şartlarının gerçekleşmediğini, davacı tarafın kanun ve yönetmeliklerde öngörülen şekilde usulüne uygun olarak sigorta şirketine başvuruda bulunmadığını, müteveffanın anne ve babasının destek zararının da hesaplanması gerektiğini, değerlendirmenin 01/06/2015 tarihinde yürürlüğe giren ZMMS Genel Şartları gereğince yapılması gerektiğini, hesaplanacak tazminat tutarından müteveffanın aracı sürücü belgesiz ve emniyet kemeri takmadan kullanmış olması nedeniyle, müterafik kusur indirimi yapılması gerektiğini, avans faizi talebinin haksız olduğunu belirterek talebin reddine karar verilmesini istemiştir. Sigorta Tahkim Komisyonu Uyuşmazlık Hakemince; ceza zamanaşımı dikkate alındığında talebin zamanaşımına uğramadığı, ... Sigorta A.Ş.tarafından sigortalanan ...plakalı aracın kazanın oluşumunda %25 oranda kusurlu olması nedeniyle ...nin ZMMS sigortacısı olarak pasif husumet ehliyetinin bulunduğu, davalı ...nin, müteveffanın ehliyetsiz araç kullanması nedeniyle ödenecek tazminatı davacı mirasçıya rücu ederek geri isteyebileceği, bu durumun TBK.135.maddesinde düzenlenen borcu sona erdiren hallerden olan alacaklı ve borçlu sıfatlarının birleşmesi niteliğinde olduğu, bu nedenle ...nin pasif husumet ehliyetinin bulunmadığı, ... Sigorta A.Ş.tarafından dosyaya sunulan ve aktüer ... tarafından düzenlenen 23/09/2016 tarihli raporun hükme esas alınabilir nitelikte olduğu, bu rapor ile davacının tazminat alacağının 40.313,16-TL olabileceğinin belirlendiği, davacının 6100 sayılı HMK.107.maddesi gereğince dava açtığı, ancak söz konusu maddede çeşitli dava türlerinin düzenlendiği, davacının davayı söz konusu maddenin hangi bendine göre ikame ettiğinin muğlak olduğu, davacı vekiline HMK'nın 31.maddesi gereğince beyanda bulunmak üzere süre verildiği, HMK.109.maddesi hükümlerine göre talep konusu bölünebilir olduğundan, sadece bir kısmının da dava yoluyla ileri sürülmesinin mümkün olduğu, davacı vekilinin davasını belirsiz alacak davası olarak nitelendirildiği, ancak davanın, talep edilebilecek tazminat miktarı belli olduğundan kısmi dava niteliği taşıdığı, hakem heyetinin talep sonuçlarına bağlı olduğundan talep sonucunun aktüer raporu ile hesaplanan tazminattan daha düşük olduğu da göz önünde bulundurularak davalı ...Ş.hakkında açılan davanın reddine, ... Sigorta A.Ş.aleyhine açılan davanın kabulü ile 5.000,00-TL destekten yoksun kalma tazminatının 08/08/2016 tarihinden işleyecek yasal faizi ile birlikte davalı ...Ş'den alınarak davacıya verilmesine karar verilmiş, karara karşı davacı vekilince yapılan itiraz üzerine itiraz hakem heyetince yapılan yargılama sonunda uyuşmazlık hakemi tarafından ...hakkındaki davanın usule ve yasaya aykırı olarak pasif husumet yönünden reddine karar verildiği, ancak başvuru sahibi vekilinin 12/01/2017 tarihli itiraz başvuru formu ekindeki itiraz dilekçesi incelendiğinde, ... Sigorta A.Ş.yönünden verilen karara itiraz edilmediği, ...Sigorta A.Ş.yönünden verilen karara itiraz edildiğinin anlaşıldığı, bu nedenle ... Sigorta A.Ş.yönünden verilen kararın kesinleştiği, bu sigorta şirketi yönünden değerlendirme yapılamayacağı, temin edilen bilirkişi raporu ile davacının destekten yoksun kalma tazminatının 228.011,74-TL, dava dışı annesinin tazminat alacağının 30.378,28-TL ve dava dışı babasının tazminat alacağının 31.765,89-TL olmak üzere toplam tazminat miktarının 290.155,91-TL olarak belirlendiği, ... Sigorta A.Ş'nin kaza tarihi itibariyle poliçe limitinin 150.000,00-TL olduğu, bu durumda KTK.96/1.maddesi uyarınca garame hesabı yapılması gerektiği, bu hesaba göre davacının talep edebileceği tazminat miktarının 117.873,75-TL olduğu görüşünden hareketle uyuşmazlık hakemince verilen kararın kaldırılmasına, talebin kısmen kabulü ile 117.873,75-TL destekten yoksun kalma tazminatının ... Sigorta A.Ş'den tahsiline, fazlaya ilişkin talebin reddine, ... Sigorta A.Ş.yönünden uyuşmazlık hakemince verilen karar kesinleşmiş olduğundan bu sigorta şirketi açısından karar verilmesine yer olmadığına karar verilmiş, karara karşı davacı vekili ile davalı ...Ş.vekili tarafından süresi içerisinde istinaf yoluna başvurulmuştur. Davacı vekilinin istinaf sebepleri; başvuru dilekçesinde ve Uyuşmazlık Hakem Kararına karşı yapmış oldukları itiraz talebinde belirlenecek tazminatın her iki davalı ... şirketinden müştereken ve müteselsilen tahsiline karar verilmesini talep etmelerine, davalı ... A. Ş. Hakkındaki taleplerinden açıkça vazgeçmemelerine rağmen .... Sigorta A. Ş. Hakkında açtıkları davanın husumet yokuğu nedeniyle reddine karar verilmesinin ve İtiraz Hakem Heyetince bu sigorta şirketi yönünden açmış oldukları dava ile ilgili olarak inceleme yapılmamasının hatalı olduğu, tazminatın garameten hesaplanması şartlarının oluşmadığı hususlarına ilişkin bulunmaktadır. Davalı ... A. Ş. Vekilinin istinaf sebepleri; davacı tarafın Sigortacılık Kanunu ve ilgili yönetmelik gereğince sigorta şirketine usulüne uygun bir başvurusunun bulunmadığı, dava açma şartlarının oluşmadığı, müteveffanın anne ve babasının da destek tazminatlarının hesaplanması gerektiği, hesabın 01/06/2015 tarihinde yürürlüğe giren ZMMS genel şartaı gereğince yapılması gerektiği, davacı eş için hesaplanan tazminattan % 27 oranında yeniden evlenme ihtimali indirimi yapılması gerekirken % 17 oranında indirim yapılmasının yanlış olduğu, tazminat hesabı yapılırken kusur oranlarının dikkate alınması gerektiği, .. Sigorta A. Ş. lehine yapılan vazgeçmenin ... Sigorta A. Ş.'ye etkisinin de değerlendirilmesi gerektiği, müteveffanın sürücü belgesiz ve emniyet kemeri takmaması nedeniyle tazminattan müterafik kusur indirimi yapılması gerektiği, avans faizi talebinin haksız olduğu, vekâlet ücretinin hatalı belirlendiği hususlarına ilişkindir. Dava, trafik kazası nedeniyle destekten yoksun kalma tazminatı talebine ilişkin bulunmaktadır. Davacı vekili dava dilekçesinde meydana gelen kaza nedeniyle davacının eşinin vefat etmesi nedeniyle destekten yoksun kalma tazminatı talebinde bulunmuş ve tazminatın her iki sigorta şirketinden müştereken ve müteselsilen tahsiline karar verilmesini talep etmiştir. Sigorta Tahkim Hakeminin 30/11/2016 tarihli tensip kararı üzerine 02/12/2016 tarihli beyan dilekçesini dosyaya sunmuş ve davalı olarak her iki sigorta şirketini göstermiş bulunmaktadır. Uyuşmazlık Hakemince ... Sigorta A. Ş. hakkında açılan davanın reddine karar verilmesinden sonra bu karara itiraz için sunmuş olduğu 12/01/2017 tarihli itiraz dilekçesinde de her iki davalı ... şirketini hasım olarak göstermiştir. İtiraz Hakem Heyetince yapılan yargılama sırasında alınan bilirkişi raporudan sonra dosyaya sunduğu 05/04/2017 tarihli ıslah dilekçesinde de her iki sigorta şirketini davalı olarak göstermiş ve tazminatın sigorta şirketlerinden müştereken ve müteselsilen tahsiline karar verilmesini talep etmiştir. Söz konusu dilekçeler dikkate alındığında davacı tarafın hükmedilecek tazminatın davalı ... şirketlerinden müştereken ve müteselsilen alınması yönündeki talebinden açıkça vazgeçtiğine ilişkin bir beyan bulunmamaktadır. Bu itibarla açılan davanın her iki sigorta şirketine yönelik olduğu hususu gözetilerek değerlendirme yapılması gerekirken, davalı ... A. Ş. hakkında açılan davanın husumet yokluğu nedeniyle reddine karar verilmesi, İtiraz Hakem Heyetince de, bu sigorta hakkında Uyuşmazlık Hakemince verilen kararın kesinleştiğinden bahisle karar verilmesine yer olmadığına dair karar verilmesi hatalı olmuştur. Sigorta Tahkim Komisyonunca verilen kararın kaldırılarak dosyanın yeniden yargılama yapılması amacıyla geri gönderilmesine karar verilmesi gerekmiştir.(HMK 353/1-a/6). HÜKÜM: Gerekçe uyarınca; 1-Davacı vekilinin istinaf başvurusunun KABULÜ ile, Sigorta Tahkim Komisyonu İtiraz Hakem Heyeti'nin 11/04/2017 tarih ve 2017.İ.139-140-2017/İHK-1092 sayılı kararının KALDIRILMASINA , 2- HMK'nın 353/1-a/6 maddesi gereğince, yukarıda açıklandığı şekilde işlem yapılması ve sonrasında oluşacak duruma göre karar verilmek üzere dosyanın kararı veren mahkemeye GÖNDERİLMESİNE, davacı vekilinin diğer istinaf talepleri ile davalı ... A. Ş. vekilinin istinaf taleplerinin bu aşamada değerlendirilmesine yer olmadığına, 3- Davacı tarafından peşin olarak yatırılan 31,40-TL karar ve ilam harcının istek halinde davacıya iadesine, 4- Davacı tarafça yapılan istinaf yargılama giderlerinin tahkim komisyonunca verilecek niahi kararda dikkate alınmasına, 5- Davalı ... A. Ş.'nin istinaf taepleri ile ilgili değerlendirme yapılmadığından, bu davalı tarafından istinaf karar harcı ile istinaf yoluna başvurma harcının istek halinde kendisine iadesine, 6- İstinaf yargılaması sırasında dosya üzerinden karar verilmiş olmakla vekâlet ücreti takdirine yer olmadığına, Dosya üzerinde yapılan inceleme sonunda HMK 353/1-a/6 maddesi gereğince kesin olmak üzere oybirliği ile karar verildi.01/10/2018."
"2017_1017_2018_927_438762000.html","8. HUKUK DAİRESİ","2017/1017","2018/927","15/05/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacı vekili Sigorta Tahkim Komisyonuna yaptığı 03.08.2016 tarihli başvurusunda; davacıların murisi ...'ın davalının ZMMS sigortacısı olduğu ... plaka sayılı aracı ile yaptığı tek taraflı kaza sonucu 23.06.2016 tarihinde vefat ettiğini, geriye eşi ... ile çocukları ... ve ...'ın kaldığını belirterek fazlaya ilişkin hakları saklı kalmak üzere toplam 40.300,00-TL (ıslah ile 239.654,00-TL) destekten yoksun kalma tazminatının temerrüt tarihinden itibaren yasal faizi ile birlikte davalıdan alınarak davacılara ödenmesini talep etmiştir. Davalı ... vekili cevap dilekçesinde; davacıların murisine ait ... plâka sayılı aracın ZMMS sigortacısı olduklarını, alacaklı/borçlu sıfatının birleştiğini, 14.05.2015 tarihinde Trafik Sigortası Genel Şartlarında değişiklik yapıldığını, davacıların destekten yoksun kalma tazminat talep edemeyeceklerini belirtmiştir. Uyuşmazlık Hakem Heyeti Kararı:10.11.2016 tarihli karar ile başvurunun kabulü ile,... için 211.035,00-TL, ... için 8.177,00-TL, .... için 20.442,00-TL olmak üzere toplam 239.654,00-TL tazminatın 28.07.2016 tarihinden itibaren işleyecek yasal faizi ile birlikte sigorta şirketinden alınarak davacılara ödenmesine karar verilmiştir. İtiraz Hakem Heyeti Kararı:21.04.2016 tarihli kararda itirazın kısmen kabûlü ile; neticeden ... için 185.660,00-TL, ... için 8.177,00-TL, ...için 20.440,00-TL maddi tazminatın 28.7.2016 tarihinden itibaren işleyecek yasal faizi ile birlikte davalı ... şirketinden alınarak davacılara ödenmesine , avukatlık ücretinin ise 1/5 oranında belirlenmesine karar verilmiştir.Karara karşı istinaf yoluna gidilmiştir. Davalı ... vekili istinaf talebinde:Dava konusu kazanın 2918 sayılı Trafik Kanununda 26.04.2016 tarihinde yapılan değişiklikten sonra meydana geldiğini, bu nedenle davacıların ölen desteklerinin tam kusurlu olduğunu, bu nedenle tazminat talep edemeyeceklerini belirterek istinaf yoluna başvurmuştur. Davacılar vekili Katılma yolu ile istinaf talebinde:İtiraz Hakem Heyeti tarafından alınan bilirkişi raporunda TRH-2010 Tablosunun uygulanmasının hatalı olduğunu, vekâlet ücretinin tamamına hükmedilmesinin gerektiğini belirterek istinaf yoluna başvurmuştur. Yapılan değerlendirilmede;Dava haksız fiil nedeni ile maddi tazminat talebine dayanmaktadır. Davacıların murisi ...'ın davalı ... şirketinin ZMMS sigortası olduğu ...plâka sayılı araç ile yaptığı kazada vefat ettiği ve bu kazada asli kusurlu olduğu konusunda ihtilaf bulunmamaktadır. a) Davacılar ... ve ...için karara bağlanan tazminat miktarı 40.000,00-TL'nin altında bulunduğundan bu yöndeki istinaf talebinin 5684 Sayılı Sigortacılık Kanunun 30/12, HMK346/1, 352 maddeleri uyarınca reddine karar vermek gerekmiştir. b) 01/06/2015 tarihinde yürürlüğe giren Karayolları Motorlu Araçlar Zorunlu Mali Sorumluluk Sigortası Genel Şartları; yürürlüğe girmesinden sonra düzenlenen poliçelerde geçerli olacağından, poliçenin düzenlendiği tarih itibariyle Karayolları Motorlu Araçlar Zorunlu Mali Sorumluluk Sigortasının kapsamı tüm taraflarca bilinmektedir. Genel şartlarda içeriği belirlenmiş tazminatlara ilişkin talepler bakımından sigortacının sorumluluğu, kaza tarihinde geçerli olan poliçe kapsamında ve sigorta limitleri dahilinde üçüncü kişilerin uğradıkları zararları tazmin etmekte sınırlıdır. Somut olayda; davacının desteği sürücü ...'ın sevk ve idaresindeki ... plaka sayılı araç ile 23.06.2016 tarihinde yapmış olduğu trafik kazasında öldüğü, trafik kazası tespit tutanağı ve davacı tarafın kabulünde olduğu üzere, kazanın meydana gelmesinde asli kusurlu olduğu anlaşılmaktadır. Bu durumda davalı ... şirketinin sorumluluğu 01/06/2015 tarihinde yürürlüğe giren Karayolları Motorlu Araçlar Zorunlu Mali Sorumluluk Sigortası Genel Şartlarına göre düzenlenen poliçe şartlarına göre belirlenecektir. Karayolları Motorlu Araçlar Zorunlu Mali Sorumluluk Sigortası Genel Şartları A.3 Karayolları Motorlu Araçlar Zorunlu Mali Sorumluluk Sigortası Genel Şartları A.3 maddesine ve A.5 maddesinin (ç) bendine göre; ancak üçüncü kişinin ölümü dolayısıyla meydana gelen destek zararları, destekten yoksun kalma teminatı kapsamındadır. Sigortacının destek zararlarından sorumlu olması için motorlu aracın işletilmesi sırasında, mutlaka ölen kişinin üçüncü kişi olması gerekir. Bundan ayrı yine genel şartların A.6 maddesi (d) bendinde; destekten yoksun kalan hak sahibinin sigortalının sorumluluk riski kapsamında olmakla beraber destek şahsın kusuruna denk gelen destek tazminatı talepleri, teminat dışı tutulduğundan; asli kusuru ile kendi ölümüne neden olan sürücü Yalçın'ın kusuruna isabet eden destek tazminatı sigorta teminatı kapsamında değildir.Kaza tarihinde yürürlükte bulunan Karayolları Trafik Kanununda da sigortalının sorumluluk riski kapsamında olmayan destek tazminatı talepleri ile destekten yoksun kalan hak sahibinin, sigortalının sorumluluk riski kapsamında olmakla beraber destek şahsın kusuruna denk gelen destek tazminatı taleplerinin sigorta teminatı kapsamında olduğuna ilişkin bir düzenleme olmadığı ve kapsama giren teminat türleri arasında sayılmadığına göre; davacının destek tazminatı talep etme hakları olmadığından (Yargıtay 17.hukuk Dairesi'nin 29/05/2017 tarih ve 2016/14573-2017/6035 sayılı kararı, Yargıtay 17. Hukuk Dairesi'nin 08/05/2018 tarih ve 2017/4323-2018/4743 sayılı kararı), yine kazaya karışan diğer aracın sigortacısına karşı da açılan bir dava bulunmamasına, davacı ...'in müteselsil sorumluluk esasları doğrultusunda dava açmamış olmasına göre; davacı ...'ın başvurusunun reddine karar verilmesi gerekirken, kabulüne karar verilmesi doğru görülmemiştir. Ancak bu yanılgının giderilmesi yeniden yargılama yapılmasını gerektirmediğinden; İtiraz Hakem Heyetince verilen kararın kaldırılarak, davacıların destekten yoksun kalma tazminatı talebinin reddine karar verilmesi gerekmiştir.(HMK.m.353/1-b/2). Davacı vekilinin istinaf talebinin ise açıklanan gerekçe doğrultusunda reddine karar vermek gerektiği sonuç ve kanaatine varılmıştır. HÜKÜM: Gerekçe uyarınca; 1-Davalının, davacı ...ve ... yönünden istinaf talebinin 5684 sayılı Sigortacılık Kanunu 30/12 ve HMK 346/1, 352 maddeleri uyarınca REDDİNE, 2-Davalının ,davacı ... yönünden istinaf talebinin KABULÜNE, 2/1-Davalı tarafından yatırılan 154,30.-TL başvurma harcından 98,10 başvuru harcının mahsubu ile kalan 56,20.-TL başvuru harcı ile 31,40-TL maktu karar ve ilam harcının istek halinde davalıya iadesine, 2/2-İncelemenin dosya üzerinden yapılması nedeniyle avukatlık ücreti takdirine YER OLMADIĞINA, 2/3-Davalı tarafından istinaf aşamasında yapılan yargılama giderlerinin takdiren davalı üzerinde bırakılmasına, 3-Davalının istinaf talebinin kısmen KABULÜ ile Sigorta Tahkim Komisyonu İtiraz Hakem Heyetinin 24/04/2016 tarih 2016/İ.3588 - 2017/İHK.1334 K. sayılı kararının KALDIRILMASINA, Davada yeniden yargılama yapılmasına ihtiyaç bulunmadığından HMK 353/1-b/2 mad. gereğince yeniden HÜKÜM KURULMASINA, 3/1-Davacı ...'ın davasının REDDİNE, 3/2-Davacı ...'ın davasının Kabulü ile 20.440.-TL destekten yoksun kalma tazminatının 28/07/2016 tarihinden itibaren yasal faizi ile birlikte davalıdan alınarak davacı ...'ye ödenmesine, 3/3-Davacı ...n davasının Kabulü ile 8.177,00-TL destekten yoksun kalma tazminatının 28/07/2016 tarihinden itibaren yasal faizi ile birlikte davalıdan alınarak davacı ...'ye ödenmesine, 3/4- Davacı ...'ın davasının kabulü nedeniyle hesaplanan 2.452,00-TL vekalet ücretinin davalıdan alınarak davacı ...'ye ödenmesine, 3/5- Davacı ...'ın davasının kabulü nedeniyle hesaplanan 2.180,00-TL vekalet ücretinin davalıdan alınarak davacı ...'a ödenmesine, 3/6- Davacı ...'ın davasının reddi nedeniyle hesaplanan 3.417,92-TL vekalet ücretinin davacı ...'den alınarak davalıya ödenmesine, 3/7-Davacılar tarafından yapılan 4.095,00-TL masrafın kabul / red oranına göre 489,01-TL sinin davalı ... şirketinden tahsili ile davacılara ödenmesine, kalan miktarın davacılar üzerinde bırakılmasına, 3/8-Davalı ... şirketi tarafından yapılan 3.594,81.- TL masrafın kabul / red oranına göre 3.165,58.-TL sinin davacılardan tahsili ile davalıya ödenmesine, 4-Davacılar vekilinin istinaf isteminin reddine, 4/1-Davacılar tarafından yatırılan 98,10 başvuru harcının mahsubu ile geriye kalan kısmın ve 31,40 TL maktu karar ve ilam harcının istek halinde davacılara iadesine, 4/2-İncelemenin dosya üzerinden yapılması nedeniyle davalı lehine avukatlık ücreti takdirine YER OLMADIĞINA, 4/3-Davacılar tarafından istinaf aşamasında yapılan yargılama giderlerinin takdiren davalı üzerinde bırakılmasına, HMK.m.353/1-b/2 hükmü uyarınca, dosya üzerinde yapılan inceleme sonucunda,davacı Ege bakımından HMK.m.362/1-a hükmü uyarınca miktar itibariyle KESİN, davacı ... bakımından ise; HMK.m.361 gereğince, tebliğ tarihinden itibaren 2 hafta içinde Yargıtay nezdinde temyiz yasa yolu açık olmak üzere, oy birliğiyle karar verildi. 20/09/2018."
"2017_1018_2019_36_486130400.html","3. HUKUK DAİRESİ","2016/10060","2019/36","24/02/2017","Alacak","GEREĞİ DÜŞÜNÜLDÜ:Davacı vekili dava dilekçesinde, dava dışı işçinin dava dışı Tepebaşı Belediyesinde çeşitli taşeron şirketler bünyesinde işçi olarak çalıştığını, son olarak da davacı şirket bünyesinde ve fakat belediye işçisi olarak çalıştığını, işten ayrılmasından sonra, işçilik alacaklarının tahsili için dava açtığını, Eskişehir 2. İş Mahkemesinin 2014/ 575 E, 2015/ 406 K. sayılı kararı ile; işçinin fazla çalışma ücretinin tahsiline dair kararın kesinleştiği ve bu alacakların icra takibine konu edildiğini, sadece davacı şirketten tahsil edildiğini, belediye ile davacı arasında imzalanan sözleşme kapsamında sorumlu bulunmadıkları bir kısım işçilik alacaklarının davacı şirketten tahsil edildiğini, bu tazminatlardan ilgili dönemlerde işçiyi çalıştıran diğer taşeron şirketlerin sorumlu olduğunu, davalının sorumluluğunun da buradan kaynaklandığını ileri sürerek, dava dışı işçi için ödenen tazminattan davalının sorumluluk payı oranında şimdilik 1.000,00 TL'nin reeskont faizi ile birlikte davalılardan sorumluluk payları oranında tahsiline karar verilmesini talep etmiştir.Davalı ... Tic Ltd Şti görev ve yetki itirazı ile talebin zaman aşımına uğradığını, davanın kendilerine ihbarı sağlanmadığından tazminattan da sorumlu olmayacaklarını, kendi dönemlerinde fazla mesai yapılmadığını, yıllık izin ücretinden de son iş verenin sorumlu olacağını, işçi ile akdi ilişkilerinin son bulduğunu, herhangi bir işçilik alacağının da doğmadığını, tüm ödemelerin zamanında ve eksiksiz yerine getirildiğini, iş yerini devralan yeni iş verenin işçilik haklarından da sorumlu tutulması gerektiğini, yargılama gideri avukatlık ücreti ve masraflar yönünden rücu isteğinin haksız olduğunu beyanla,davanın reddine karar verilmesi talep edilmiştir.Davalı ... Ltd Şti'nce dava konusu edilen işçilik alacağına ilişkin davada taraf olmadıklarını, husumet yönünden davanın reddi gerektiğini, 6552 Sayılı Kanun gereğince işçilik alacaklarından kamu kurumunun sorumlu olduğunu, yüklenici şirketlerin sorumluluğu bulunmadığını, davacının bu taleplerini Tepebaşı Belediyesine karşı ileri sürmesini, davanın kendilerine ihbarı sağlanmadığından tazminattan da sorumlu olmayacaklarını, rücu hakkının kullanılmasının doğru olmadığını, işçi ile akdi ilişkilerinin son bulduğunu, herhangi bir işçilik alacağının da doğmadığını ileri sürmüştür.Davalı ...cevap dilekçesinde; davacının talep ettiği rücuen tazminatının zamanaşımına uğradığını, ayrıca davalı şirketinin merkezinin Bakırköy olduğunu, Bakırköy Mahkemelerinin yetkili olduğundan yetki itirazında bulunduklarını, ayrıca kısmi dava açılamayacağını öncelikle davanın usulden reddine karar verilmesini, aksi halde de davayı kabul etmeyerek davanın esastan reddine karar verilmesini talep etmiştir. Mahkemece alınan bilirkişi raporu ve ek rapor kapsamında her bir davalının alt işveren olduğu dönemler itibariyle sorumlu olduğu alacak miktarlarını hesaplanarak, asıl işveren Tepebaşı Belediyesi hizmetinde taşeron şirketlerin işçisi olarak çalışan ... 01/01/2013 - 31/12/2011 tarihinde arasında davalı ... Ltd Şti. nezdinde çalıştığı, bu döneme ilişkin davalı şirketin sorumlu olduğu bedelin 6.754,74 TL olduğu, yine dava dışı işçinin 01/01/2012 - 31/12/2013 tarihleri arasında davalılardan ... Ltd Şti nezdinde çalıştığı bu döneme ilişkin davalı şirketin sorumlu olduğu bedelin icra dosyası, yargılama gideri ve vekalet ücreti de dahil olmak üzere 10.635,85 TL olduğu, ayrıca dava dışı işçinin 25/09/2009-31/12/2009 tarihleri arasında davalılardan...Ltd. Şti nezdinde çalıştığı bu döneme ilişkin davalı şirketin sorumlu olduğu bedelin 924,00 TL olduğunun belirlendiği, bundan sonra davacının sorumluluk miktarlarının belirlendiği bilirkişi raporundan sonra talebini ıslah ettiği, 1.000,00 TL'lik kısma dava tarihinden, ıslah edilen kısma ise ıslah tarihinden itibaren reeskont faizi uygulanmasını talep ettiği, başlangıçta davacı taraf, hangi davalıdan ne miktarda tazminat talep ettiğini açıklamamış olduğundan 1.000,00 TL'lik kısmi davanın 333,33 TL'lik kısmının davalı ... Ltd. Şirketi'ne, 333,33 TL'lik kısmının ise ...Ltd. Şirketi'ne ve 333,33 TL'lik kısmının ise ... A.ş'ye yönelik olduğu gerekçesiyle; Davanın kabulü ile, 924,00 TL alacağın 333,33 TL'sinin dava tarihi olan 10/09/2015 tarihinden itibaren, 590,67 TL'sinin ıslah tarihi olan 07/12/2016 tarihinden itibaren işleyecek reeskont faizi ile birlikte davalı ... A.ş'den alınarak davacıya verilmesine, davacı vekil ile temsil edildiğinden AAÜT'ye göre belirlenen 924,00 TL vekalet ücretin bu davalı ... A.ş'den alınarak davacıya verilmesine, 6.754,74 TL alacağın 333,33 TL'sinin dava tarihi olan 10/09/2015 tarihinden itibaren, 6.421,41 TL'sinin ıslah tarihi olan 07/12/2016 tarihinden itibaren işleyecek reeskont faizi ile birlikte davalı ...Tic. Ltd. şti'den alınarak davacıya verilmesine, davacı vekil ile temsil edildiğinden AAÜT'ye göre belirlenen 1.980,00 TL vekalet ücretin davalı ...Tic. Ltd. Şti'den alınarak davacıya verilmesine, 10.635,85 TL alacağın 333,33 TL'sinin dava tarihi olan 10/09/2015 tarihinden itibaren, 10.302,52 TL'sinin ıslah tarihi olan 07/12/2016 tarihinden itibaren işleyecek reeskont faizi ile birlikte davalı.... Ltd. Şti'den alınarak davacıya verilmesine"" karar verilmiştir.Davalı ... AŞ vekili istinaf dilekçesinde; davacı ve davalılar arasında işyeri devri ilişkisi bulunduğunu, 6.madde gereği işçilik alacaklarından devreden işverenin hak ve borçlardan sorumluluğunun 2 yıl ile sınırlandırıldığını,fazla çalışmaya yönelik işçilik hakkı için ise davalı ... AŞ'nin 31/12/2009 tarihnde işyerini devrettiğini, 2011 yılında 4857 sayalı yasa hükümleri gereğince sorumluluğunun sona erdiğini, fazla mesainin paylaştırma şeklinde hukuka aykırı olduğunu, dava dışı personelin açtığı davanın ihbar edilmediğini, ilgili işçinin işe alınmasında etkisi olmadığını,işçinin bizzat belediye tarafından kullanıldığını, işçiler üzerinde sevk ve idare yetkilerinin bulunmadığını beyanla, kararın kaldırılmasını istemiştir.Davalı ... Tic. Ltd. Şti vekili istinaf dilekçesinde, istinaf sebepleri olarak, görev ve zamanaşımı itirazlarının hukuka aykırı olarak reddedildiği, dava dışı işçi tarafından açılan davada savunma haklarını yeterince kullanadıklarını, müvekkilinin güvenlik hizmetini yürüttüğü ihale dönemi boyunca fazla mesai yaptırmadıklarını, nadiren olan fazla mesailerin ise karşılığını ödediğini, müvekkili tarafından sunulan maaş bordroları ve banka kayıtları incelendiğinde yapılan fazla mesainin karşılığının ödendiğinin görüleceğini, ancak davacı tarafın bu savunmaları ileri sürseydi davanın kabulüne karar verilmeyecek olduğunu, ayrıca davacı tarafın söz konusu kararı temyiz etmesi gerekirken bunun yapılmadığını, davanın ihbar edilmediğini beyanla, kararın bu sebeplerle kaldırılmasına karar verilmesi talep edilmiştir.Davalı ... Tic. Ltd Şti'nin ileri sürdüğü istinaf sebeplerine bağlı kalınarak yapılan incelemede; davada ileri sürülen alacak, davacı şirketin dava dışı işçi için ödediğini beyan ettiği işçilik haklarından kaynaklanmaktadır. Rücu hakkı, başkasına ait bir borcu yerine getiren kişinin malvarlığında meydana gelen kaybı gidermeye yönelen tazminat niteliğinde bir talep hakkıdır. Dosyadaki bilgi ve belgelere göre, davalılar davacıdan önceki alt işverenlerdir. Davanın tarafları arasında yazılı olmayan, yasadan kaynaklanan bir işyeri devri mevcuttur. Davacıdan tahsil edilen alacak, dava dışı işçinin davacının yanısıra diğer davalı alt işverenler nezdindeki çalışmasını da kapsadığından, işçinin çalışmış olduğu her bir alt işveren dönemine isabet eden işçilik alacaklarından, ilgili alt işveren kendi dönemi ile sorumlu olacaktır. Davada, aslında her bir davalının, dava dışı işçi ile belli dönemle sınırlı hizmet sözleşmesi olduğu ileri sürülmektedir. Bu nedenle, taraflar arasında sözleşme ilişkisinden kaynaklanan rücu isteminin hukuki niteliği gereği, aksi yasada öngörülmedikçe, her bir davalı yönünden ayrı ayrı değerlendirme yapılması gereklidir. Dava dışı işçi tarafından açılan Eskişehir 2. İş Mahkemesinin 2014/575 E, 2015/ 406 K. Sayılı kararı ilamıyla işçi lehine çeşitli işçilik alacaklarına hükmedildiği,sözkonusu davanın davalılarının Tepebaşı Belediyesi, bu dosyadaki davacı ...San Tic Ltd Şti ile ...Ltd Şti olduğu, davanın bu dosya davalısı .... Tic Ltd Şti'ne ihbar edilmediği görülmüştür. Her ne kadar, kararı istinaf eden davalı ... Ltd. Şti sözkonusu davada davalı değil ise de, istinaf konusu davada dava dışı Tepebaşı Belediyesi ile bu şirket arasında sözleşme mevcut olup, dava dışı işçinin davalı şirkette çalıştığı dönemler bellidir. Davacı tarafça, dava dışı işçinin daha önceki işverenleri durumunda olan davalı şirketlerin, kendi dönemleri ve payları oranında tazminattan mesul oldukları ileri sürülerek rücuen alacak talep edilmiştir. Davanın rücuen alacak talebine ilişkin olduğu, ödeme tarihine göre TBK 82. maddede öngörülen 2 yıllık dava açma süresi dava tarihi itibarıyla dolmadığından, davalının zamanaşımı itirazının reddine karar verilmesinde usul ve hukuka aykırılık bulunmamaktadır. Diğer yandan, davacı tarafça, dava dışı işçinin daha önceki işverenleri durumunda olan davalı şirketlerin, kendi dönemleri ve payları oranında tazminattan mesul oldukları ileri sürülerek rücuen alacak talep edilmekle, ödemenin dayanağı işçilik alacaklarına (fazla çalışma ücreti ve kıdem tazminatı) ilişkin ilam ise de, rücu davası alt işverenler arasında genel hükümlere göre açılan dava olduğundan, davanın İş Mahkemesinin görevine girmemesi sebebiyle, mahkemenin görevli olduğu açıktır. Bu sebeple davalı vekilinin bu yöne ilişkin istinaf sebepleri yerinde görülmemiştir.Diğer istinaf sebeplerinin incelenmesiyle, rücuen alacağın dayanağı olan İş Mahkemesindeki davanın yargılamasında, davalı şirkete dava ihbar edilmemiştir. Ancak, tarafın davayı üçüncü kişiye ihbar etmemiş olması, doktrin ve Yargıtay uygulaması dikkate alındığında, üçüncü kişiye karşı olan rücu hakkının düşmesini gerektirmez. Davanın ihbar edilmemesinin hukuki sonucu, davayı ihbar etmemiş olan tarafın her türlü kusurundan sorumlu olmasıdır. Davayı ihbar etmeyen tarafın kusuru nedeniyle davayı kaybettiğini ispat yükü (külfeti), üçüncü kişiye düşer. (Hukuk Muhakemeleri Usulü, Prof. Dr. Baki Kuru, 2001, s.3541-3542, Yargıtay 11. H.D'nin 2016/10060 esas, 2018/3689 karar sayılı 17/052018 tarihli kararı) Somut olayda, dosya içinde bulunan Eskişehir 1. İş Mahkemesinin 2014/442 E. 2015/290 K. sayılı dosyası kapsamı itibarıyla, mahkemece asıl işveren ile yapılan ihale sözleşmeleri, dava dışı işçinin özlük dosyası celp edilerek, bilirkişi raporu alındığı, verilen kararın Yargıtay 22. H.D nin 13/12/2017 tarihli kararı ile onandığı ve kesinleştiği gözetildiğinde, anılan davada davalı konumunda olan (iş bu rücu davasının davacısı) şirketin aleyhine karar verilmesinde kusurlu olduğu kanaatine ulaşılamadığından, bu yöne ilişkin istinaf sebepleri de yerinde görülmemiştir.Rücuya konu işçilik alacakları kesinleşen mahkeme kararı ile sabit olup, davacı şirketçe icra dosyasına ödenen miktar da bilirkişi raporu ve belgelere göre bellidir. Kaldı ki, bu miktarın tamamının davacı tarafından ödendiği konusunda uyuşmazlık bulunmamaktadır. Mahkemece alınan bilirkişi raporunda, her bir davalının alt işveren olduğu dönemler itibariyle sorumlu olduğu alacak miktarları hesaplanmıştır. İlk dava davalıya ihbar edilmediğinden, davalı icra takibindeki masraf ve vekalet ücretinden sorumlu tutulamayacağından, bu husus gözetilerek değerlendirme ve hesaplama yapıldığı anlaşılan bilirkişi raporunun hükme esas alınmasında usul ve yasaya aykırılık bulunmamaktadır. Bu nedenlerle; davalı .... Ltd. Şti.'nin istinaf talebinin HMK 353/1-b-1 maddesi uyarınca reddine karar verilmesi gerekir.Ayrıca istinaf eden davalı ... AŞ yönünden ise hükmolunan tutar 924 TL olduğundan, 23/12/2016 tarihli karardaki hükmedilen tutar açısından istinaf kesinlik sınırı karar tarihi itibarıyla 341. maddede 3.000,00 TL olarak belirlendiğinden,istinaf edilen bu tutar kesinlik sınırı altında kalmaktadır.Açıklanan nedenlerle; davalı ... AŞ'nin istinaf dilekçesinin HMK 352/1-b, 341 ve 346 maddeleri uyarınca, kesinlik sınırı altında kalması nedeniyle reddine, davalı ...Tic Ltd Şti'nin istinaf başvurusunun HMK 353/1-b-1 maddesi uyarınca reddine karar verilmesi gerekmiştir. K A R A R : Yukarıda açıklanan nedenlerle;A-Davalı ... AŞ'nin istinaf dilekçesinin HMK 352/1-b, 341 ve 346 maddeleri uyarınca, kesinlik sınırı altında kalması nedeniyle reddine,B-Davalı...Tic Ltd Şti'nin istinaf başvurusunun HMK 353/1-b-1 maddesi uyarınca reddine,Alınması gereken 1.251,07 TL karar ve ilam harcından,istinaf eden davalı ... Ltd. Şti'nden peşin alınan 166,00 TL harcın mahsubu ile bakiye 1.085,07 TL'nin bu davalıdan alınarak hazineye irat kaydına, Peşin alınan istinaf karar harcının istinaf eden davalı ... AŞ'ye isteği halinde iadesine İstinaf yargılama giderlerinin istinaf edenler üzerinde bırakılmasına, İstinaf sebebiyle yatırılan gider avansı bakiyesi varsa istinaf edenlere ilk derece mahkemesince iadesine,Dair dosya üzerinden yapılan inceleme sonunda HMK 362/1-a maddesi gereğince kesin olmak üzere oybirliği ile karar verildi. 17/01/2019"
"2017_1019_2019_40_489216000.html","3. HUKUK DAİRESİ","","2019/40","24/02/2017","Rücuen Alacak","GEREĞİ DÜŞÜNÜLDÜ: Davacı vekili dava dilekçesinde özetle; dava dışı işçi ...'ın 26/10/2009 tarihinde Tepebaşı Belediyesinde çeşitli taşeron şirketler bünyesinde işçi olarak görev yaptığını, son olarak da davacı şirket bünyesinde ve fakat belediye işçisi olarak çalıştığını, işten ayrılmasından sonra, işçilik alacaklarının tahsili için dava açtığını, Eskişehir 2.İş Mahkemesinin 2014/568 E. 2015/399 K. sayılı ilamıyla işçi lehine çeşitli işçilik alacaklarına hükmedildiğini, bu alacakların Eskişehir ... İcra Dairesinin ... sayılı dosyasıyla takibe konduğunu ve dosya borcunun tamamının müvekkil şirketten tahsil edildiğini, belediye ile davacı arasında imzalanan sözleşme gereğince fazla mesai yapılmasının mümkün olmadığını, davacının ihale döneminde fazla mesai de yapılmadığının bilirkişi raporuyla belirlenmesine rağmen bu ücretlerin de davacıdan tahsil edildiğini, keza davacı döneminde yıllık izin hak etmemiş olan işçi lehine yıllık izin ücreti ve haksız biçimde ihbar tazminatı ve kıdem tazminatı ödemek zorunda kaldıklarını, bu tazminatlardan ilgili dönemlerde işçiyi çalıştıran diğer taşeron şirketlerin sorumlu olduğunu, davalının sorumluluğunun da buradan kaynaklandığını ileri sürerek dava dışı işçi için ödenen tazminattan davalının sorumluluk payı oranında ve ferileriyle birlikte olmak üzere şimdilik 1.000,00 TL'nin reeskont faizi ile birlikte davalılardan sorumluluk payları oranında tahsiline karar verilmesini talep etmiş, bilahare davasının ıslah etmiştir. Davalı ... Tic. Ltd. Şti. vekili cevap dilekçesinde özetle; görev, yetkisizlik ve zaman aşımı itirazlarının bulunduğunu, müvekkil şirketin kendi döneminde çalıştırdığı personel ve hizmet verdiği idareye karşı üzerine düşen tüm ödemeleri zamanında ve eksiksiz olarak yerine getirdiğini, davanın ihbar edilememesi sebebiyle müvekkilin rücu hakkının bulunmadığını, işçinin son alt verinin müvekkil şirket olmadığını, ilgili ücretlerden son alt verenin sorumlu olacağını ileri sürerek davanın reddine karar verilmesini talep etmiştir. Davalı ...Ltd. Şti. vekili cevap dilekçesinde özetle; kendilerine husumet yöneltilemeyeceğini, anılan işçilik alacağına ilişkin davada taraf olmadıklarını, 6552 Sayılı Kanun gereğince işçilik alacaklarından kamu kurumunun sorumlu olduğunu, yüklenici şirketlerin sorumluluğu bulunmadığını, davacının bu taleplerini Tepebaşı Belediyesine karşı ileri sürmesi gerektiğini, davanın kendilerine ihbarı sağlanmadığından tazminattan da sorumlu olmayacaklarını, rücu hakkının kullanılmasının doğru olmadığını, işçi ile akdi ilişkilerinin son bulduğunu, herhangi bir işçilik alacağının da doğmadığını, reeskont faizi istenmesinin hukuka aykırı olduğunu ileri sürerek davanın reddine karar verilmesini talep etmiştir. Davalı ... Hizmetleri A.Ş ve ... Hizmetleri Ltd.Şti vekili cevap dilekçesinde özetle; görevli mahkemenin iş mahkemeleri olduğunu, taleplerin zamanaşımına uğradığını, müvekkili şirketin merkezinin Bakırköy'de olması nedeniyle yetkili mahkemenin Bakırköy mahkemeleri olduğunu, kısmi dava açılamayacağını, dava dışı işcinin son iş vereni olarak davacı şirketin gözüktüğünü, dava dışı işçinin son iş vereni olmayan müvekkili şirketin sorumluluğunun bulunmadığını, kendilerinin taşeron firma olduğunu, Tepebaşı Belediyesinden kazanmış oldukları ihale dönemine ilişkin olarak dava dışı işçiye mesai yaptırıldığını, müvekkil şirketin fazla mesai alacağı hususunda sorumlulukların bulunmadığını, davacının bu taleplerini Tepebaşı Belediyesine karşı ileri sürmesi gerektiğini ileri sürerek davanın n reddine karar verilmesini talep etmiştir. İlk derece mahkemesince yapılan yargılama sonunda; davanın kabulü ile .. . Hizmetleri A.Ş. yönünden 760,12 TL alacağın 333,33 TL'sinin dava tarihi olan 10/09/2015 tarihinden itibaren, 426,79 TL'sinin ıslah tarihi olan 08/12/2016 tarihinden itibaren işleyecek reeskont faizi ile birlikte; davalı .. Güvenlik Hiz Tic. Ltd. Şti. yönünden 20.327,32 TL alacağın 333,33 TL'sinin dava tarihi olan 10/09/2015 tarihinden itibaren, 19.993,99 TL'sinin ıslah tarihi olan 08/12/2016 tarihinden itibaren işleyecek reeskont faizi ile birlikte; davalı ...l Güvenlik Koruma ve Eğitim Hiz. Ltd. Şti. yönünden ise 12.440,15 TL alacağın 333,33 TL'sinin dava tarihi olan 10/09/2015 tarihinden itibaren, 12.106,82 TL'sinin ıslah tarihi olan 08/12/2016 tarihinden itibaren işleyecek reeskont faizi ile birlikte alınarak davacıya verilmesine karar verilmiştir.Davalı ... Hiz Tic. Ltd. Şti. vekili istinaf dilekçesinde özetle; Asliye Ticaret Mahkemelerinin davaya bakmakla görevli olmadığını, davanın iş mahkemelerinde görülmesi gerektiğini, davanın zamanaşımı süresinden sonra açıldığını, müvekkilinin dava dışı işçiyi çalıştırdığı tarihten sonra işçi ihaleyi alan diğer firma çalışanı olarak kesintisiz olarak işine devam ettiğini, iş yeri devri hükümlerine göre tüm sorumlulukların son işverene ait olduğunu, müvekkilinin devirden sonraki sorumluluğu iki yıl ile sınırlı olup bu sürenin geçtiğini, davacının dava dilekçesinde talep ettiği 1.000,00 TL'yi hangi davalıdan hangi miktarda talepte bulunduğunu açıklamadığını, ıslah dilekçesinde de bu hususa ilişkin bir açıklama olmadığını, mahkemece de bu talebin belirlenmediğini, rücu talebinin esasını oluşturan dava dışı işçi tarafından aleyhine açıldığı iddia edilen Eskişehir 2. İş Mahkemesi’nin dayanak davada davacı tarafça gereği gibi savunma yapılmadığını, davanın müvekkiline ihbar edilmediğini, bu sebeple temyiz haklarının kullanılamadığını, ihbar tazminatı ve yıllık izin ücretinden son işveren, kıdem tazminatından ise üst işveren kamu kurumunun sorumlu olduğunu, müvekkilinin güvenlik hizmetini yürüttüğü ihale dönemi boyunca fazla mesai yaptırmadığını, nadiren olan fazla mesailerin ise karşılığını ödediğini, Eskişehir 2. İş Mahkemesi’nin 2014/446 E. ve 2015/391 K. sayılı kararında hukuki değerlendirmenin hatalı yapıldığını, davacının temyiz hakkını da kullanmadığını ileri sürerek kararın bozulmasına ve davanı reddine karar verilmesini istemiştir.Davalı ... Hizmetleri A.Ş vekili istinaf başvurusunda önceki savunmalarını tekrarla birlikte özet olarak; davacı ile davalılar arasında işyeri devri ilişkisi bulunduğunu, devreden işverenin sorumluluğunun 2 sene ile sınırlı olduğunu, müvekkili şirketin sorumluluğunun 2011 yılında sona erdiğini, fazla mesaiden kaynaklanan işçilik alacağının paylaştırılma şeklinin hukuka aykırı olduğunu, müvekkili şirketin işçiye fazla mesai yaptırmadığını, nadir olarak yaptırılanın ücretinin de ödendiğini, iş davasının müvekkiline ihbar edilmediğini, dava dışı işçinin çalıştırılmasında, işe alımında veya çıkarılmasında müvekili şirketin söz hakkı olmadığını, faiz başlangıcının usule aykırı hesaplandığını, her bir davalı yönünden ayrı vekalet ücretine hükmedilmesinin de usule aykırı olduğunu ileri sürerek kararın kaldırılmasına karar verilmesini istemiştir.Dava, son işveren davacı şirketin davalı şirketler nezdinde çalıştırılan işçinin açmış olduğu dava sonrasında ödemek zorunda kaldığı işçilik alacaklarının rücuen tazmini istemine ilişkindir. Taraflar arasındaki uyuşmazlık, dava dışı işçiye ödenen fazla çalışma ücreti alacaklarından tarafların ne oranda sorumlu olduklarına ilişkindir. 4857 sayılı İş Kanunu'nun ""işyerinin veya bir bölümünün devri"" başlıklı 6. maddesinin 1. ve 2. fıkralarında da ""işyeri veya işyerinin bir bölümü hukuki bir işleme dayalı olarak başka birine devredildiğinde, devir tarihinde işyerinde veya bir bölümünde mevcut olan iş sözleşmeleri bütün hak ve borçları ile birlikte devralana geçer. Devralan işveren, işçinin hizmet süresinin esas alındığı haklarda, işçinin devreden işçinin yanında işe başladığı tarihe göre işlem yapmakla yükümlüdür"" hükmüne yer verilmiş olup, bu hükümle işveren değişikliği işyeri devri olarak kabul edilmiş ve ""iş sözleşmesinin süresi"" kavramına, tüm işverenlerin yanında çalışan süreler dahil edilmiştir.Rücu hakkı, başkasına ait bir borcu yerine getiren kişinin malvarlığında meydana gelen kaybı gidermeye yönelen tazminat niteliğinde bir talep hakkıdır. Davacı tarafça, dava dışı işçinin daha önceki işverenleri durumunda olan davalı şirketlerin, kendi dönemleri ve payları oranında tazminattan mesul oldukları ileri sürülerek rücuen alacak talep edilmiştir. Davaya konu alacağın ödeme tarihi ve dava tarihine göre TBK'nın 82. maddesinde öngörülen 2 yıllık dava açma süresi dolmadığından davalının zamanaşımı itirazının reddine karar verilmesinde usul ve hukuka aykırılık bulunmamaktadır.Yine davacı tarafça, dava dışı işçinin daha önceki işverenleri durumunda olan davalı şirketlerin, kendi dönemleri ve payları oranında tazminattan mesul oldukları ileri sürülerek rücuen alacak talep edildiği ve rücu davasının alt işverenler arasında genel hükümlere göre açılan dava olduğundan, davanın iş mahkemesinin görevine girmemesi sebebiyle mahkemenin görevli olduğu açıktır.Diğer istinaf sebeplerinin incelenmesinde ise; dosya kapsamına göre davalılar davacıdan önceki alt işverenlerdir. Davanın tarafları arasında yazılı olmayan, yasadan kaynaklanan bir işyeri devri mevcuttur. Dava dilekçesinde davalıların her birinden istenen miktar açıklanmadan toplam ödeme tutarının (1.000,00 TL) tahsili istenmiş ise de aslında her bir davalının dava dışı işçi ile belli dönemle sınırlı hizmet sözleşmesi olduğu ileri sürülmektedir. Bu nedenle, taraflar arasında yasadan kaynaklanan rücu isteminin hukuki niteliği gereği, aksi yasada öngörülmedikçe her bir davalı yönünden ayrı ayrı değerlendirme yapılması gereklidir. Dava dışı işçi tarafından açılan Eskişehir 2.İş Mahkemesinin ilamıyla işçi lehine çeşitli işçilik alacaklarına hükmedildiği, sözkonusu davanın davalılarının Tepebaşı Belediyesi, bu dosyadaki davacı ... Ltd.Şti. ile ... Ltd. Şti., ... Özel Güvenlik Ltd. Şti. olduğu görülmüştür.Her ne kadar, kararı istinaf eden davalı ... Ltd.Şti. sözkonusu davada davalı değil ise de, istinaf konusu davada dava dışı Tepebaşı Belediyesi ile bu şirket arasında sözleşme mevcut olup dava dışı işçinin davalı şirkette çalıştığı dönemler bellidir.Davalı tarafın istinaf dilekçesinde iş mahkemesindeki davada yeterince savunma yapma imkanlarının olmadığı, davacının da savunmayı eksik yaptığını, kararı temyiz etmediği, talep edilen dönemlerde istisnai olarak yaptırılan fazla mesai ücretlerini ödediklerinin banka kayıtları, maaş bordroları vs ile ispatlanabileceğine ilişkin istinaf sebebi yönünden yapılan incelemede; rücuen alacağın dayanağı olan iş mahkemesindeki davanın yargılamasında davalı şirkete dava ihbar edilmiştir. Somut olayda, dosya içinde bulunan Eskişehir 2. İş Mahkemesinin dosyası kapsamı itibarıyla mahkemece verilen kararın Yargıtay denetiminden geçerek onandığı ve kesinleştiği gözetildiğinde anılan davada davalı konumunda olan (iş bu rücu davasının davacısı) şirketin aleyhine karar verilmesinde kusurlu olduğu kanaatine ulaşılamadığından, bu yöne ilişkin istinaf sebepleri de yerinde görülmemiştir.Davacı şirketçe icra dosyasına ödenen miktar bilirkişi raporu ve belgelere göre (reddiyat miktarı-harçlar dahil) 33.527,59 TL'dir. Mahkemece alınan bilirkişi raporunda, her bir davalının alt işveren olduğu dönemler itibariyle sorumlu olduğu alacak miktarları hesaplanmıştır. Rücuya konu fazla çalışma ücreti miktarı kesinleşen mahkeme kararı ile sabit olmakla, dava dışı işçinin davalı şirketlerdeki çalışma sürelerine göre bu miktardan davalı şirketlerin sorumlu oldukları tutarların belirlenmesine yönelik hesaplama ve alınan bilirkişi raporu, ilk davanın davalıya ihbar edilişi de nazara alınarak davalının icra takibindeki masraf ve vekalet ücretinden sorumlu tutulacağı gözetildiğinde hükme yeter görülmüştür.Ayrıca istinaf eden davalı ... Hizm. AŞ. yönünden ise hükmedilen tutar 720,12 TL olduğundan, kararda hükmedilen tutar açısından istinaf kesinlik sınırı karar tarihi itibarıyla 341.maddede 3.110,00 TL olarak belirlendiğinden, istinaf edilen bu tutar kesinlik sınırı altında kalmaktadır.Bu itibarla, davalı ...nin istinaf dilekçesinin HMK 341, 346 ve 352/1-b maddesi uyarınca reddine, davacının fazla mesai ücreti alacağına konu ödediği işçilik haklarından doğan bedelden, davalıların dava dışı işçiyi çalıştırdığı dönemi kapsayan kısmından sınırlı olarak sorumlu oldukları nazara alınarak ilk derece mahkemesince verilen kararın mahkemenin vakıa ve hukuki değerlendirmesi bakımından usul ve esas yönünden yasaya aykırı bir durum bulunmamasına göre, davalı vekilinin istinaf başvurusunun Hukuk Muhakemeleri Kanununun 353/1-b-1 maddesi gereğince esastan reddine karar vermek gerekmiştir. K A R A R : Yukarıda açıklanan nedenlerle; A-Davalı ...Ş.'nin istinaf dilekçesinin HMK 341, 346 ve 352/1-b maddesi uyarınca kesinlikten reddine, B-Davalı ... Hizm Tic Ltd Şti'nin istinaf başvurusunun HMK 353/1-b-1 maddesi uyarınca reddine, Peşin alınan istinaf karar harcının istinaf eden davalı ...ye isteği halinde iadesine, Alınması gereken 2.290,00 TL karar ve ilam harcından, peşin alınan 409,00 TL harcın mahsubu ile bakiye 1.881,00 TL'nin bu davalıdan alınarak hazineye irat kaydına, İstinaf yargılama giderlerinin istinaf eden davalılar üzerinde bırakılmasına, İstinaf sebebiyle yatırılan gider avansı bakiyesi varsa istinaf edenlere ilk derece mahkemesince iadesine, Dair dosya üzerinden yapılan inceleme sonunda HMK 362/1-a maddesi gereğince kesin olmak üzere oybirliği ile karar verildi. 17/01/2019"
"2017_1021_2018_1169_433203400.html","15.HUKUK DAİRESİ","2017/1021","2018/1169","21/04/2017","Alacak","GEREĞİ GÖRÜŞÜLÜP DÜŞÜNÜLDÜ : Dava, eser sözleşmesinden kaynaklanan eksik ve ayıplı işler bedelinin tahsili talebine ilişkin olup, davacı şirket iş sahibi, davalı firma yüklenicidir. Davacı, davalı ile imzalanan 19/04/2013 tarihli asansör bakım sözleşmesi gereğince 22/04/2013 tarihinde şirkette bulunan 1 adet şahıs asansörünün TSE uygunluk çalışmasıın yapılmasının kararlaştırıldığını ve bunun için de 10.500,00-TL ödendiğini ancak bir süre sonra asansörde aksaklıklar yaşandığını ve daha sonra da TSE yetkililerince de kullanıma elverişli olmadığının belirlendiğini ve asansörün kullanımının kapatıldığını belirterek fazlaya ilişkin haklarını da saklı tutarak 1.000,00-TL ayıplı işler bedeli talebinde bulunmuş, daha sonra iş bu talebini 14/12/2016 tarihli ıslah dilekçesiyle 4.490,00-TL'ye yükseltmiştir. Davalı cevap vermemiş, daha sonraki beyanlarında ayıp ve eksik işler iddiasını kabul etmediğni, davacı tarafa en son 2013 Nisan ayında hizmet verdiğini, bilirkişi raporundaki tespitlerin ise yaklaşık 2 yıl sonrasına (26/05/2015) ait olduğunu, bu tarih itibariyle verilmiş bir hizmet olmadığını, yapılan işle ilgili davacı tarafça 26/04/2013 tarihinde 2.500,00-TL, 27/08/2013 tarihinde de 7.500,00-TL olmak üzere toplam 10.000,00-TL ödeme yapıldığını, ayıplı ve eksik işlerle ilgili kendilerine hiç bir şekilde ihbar yapılmadığını belirterek davanın reddini talep etmiştir. Mahkemece, talebin ayıplı işler bedeline ilişkin olduğu belirtilerek makul süre içerisinde muayene ve ihbar külfetinin yerine getirilmediğinden bahisle açılan davanın reddine dair verilen karar davacı vekilince süresinde istinaf edilmiştir. Davacı vekili istinaf talep dilekçesinde özetle, davaya konu sözleşmenin tek sefere ilişkin bir bakım sözleşmesi olmadığını, zamana yayılmış aylık rutin şekilde yapılmış bir sözleşme olduğunu, ayıplarla ilgili davalı tarafa sözlü olarak ihbarda bulunulduğunu belirterek kararın bozulmasını talep etmiştir. Keşif sonucu alınan 04/03/2015 tarihli kök ve 07/03/2016 tarihli ek bilirkişi raporuna göre keşif tarihi itibariyle eksik işler bedelinin 1.200,00-TL, ayıplı işler bedelinin de 3.290,00-TL olmak üzere davacının talep edebileceği toplam miktarın 4.490,00-TL olduğu belirlenmiştir. Dosya kapsamından taraflar arasında şahıs asansörünün TSE'ne uygunluk çalışmasına yönelik eser sözleşmesi ilişkisi olduğu ihtilafsızdır. Mahkemece, yargılama sırasında mahallinde yapılan keşifle alınan bilirkişi raporunda 1.200,00-TL eksik işler bedeli ile 3.290,00-TL ayıplı işler bedeli tespit edilmiştir. Sözleşme ve ifa tarihi 2013 olup, dava tarihi 2015'dir. Eser sözleşmesinde eksik işler bedeli ihtara gerek olmadan zamanaşımı süresi içinde istenebilir ise de, ayıplı işlerde ise ancak ayıbın belirlenmesi ve makul sürede ayıp ihbarında bulunulması şartıyla talep edilebilir. Dosya kapsamından davacı iş sahibinin ayıplı işlere ilişkin ayıp ihbarında bulunulduğu hususunun yasal delillerle ispatlanamadığına ilişkin mahkemenin kabulü ve gerekçesi doğru olmuştur. Ancak ihbara gerek olmadığından 5 yıllık zamanaşımı süresi içerisinde (TBK'nın 147/6 md.) talep edilen ve bilirkişi raporuyla da belirlenen 1.200,00-TL eksik işler bedeli yönünden davanın kabul edilmesi gerekirken yazılı şekilde davanın tümden reddine dair karar hatalı olup, açıklanan nedenlerle davacı vekilinin istinaf talebinin kısmen kabulü ile kararın kaldırılarak davanın 1.200,00-TL yönünden kısmen kabulü yönünde yeniden esas hakkında hüküm kurulmasına karar verilmesi gerekmiştir. HÜKÜM: Gerekçesi açıklandığı üzere; A)1-Davacı vekilinin istinaf talebinin KISMEN KABULÜNE, 2-Bakırköy 2. Asliye Ticaret Mahkemesi'nin 21/04/2017 tarih ve 2015/143 Esas, 2017/396 Karar sayılı kararının KALDIRILMASINA, 3- Davanın KISMEN KABULÜ ile; 1.200,00-TL eksik işler bedelinin 14/12/2016 ıslah tarihinden itibaren yasal faiziyle birlikte davalıdan alınıp davacıya verilmesine, Ayıplı işlere ilişkin talebine REDDİNE, B) İLK DERECE MAHKEMESİ YÖNÜNDEN 1-Alınması gereken 81,97-TL nispi karar ve ilam harcından davacı tarafça peşin olarak yatırılan 87,31-TL harcın mahsubu ile fazla alınan 5,34-TL harcın hükmün kesinleşmesi ve istek halinde davacı tarafa iadesine, 2-Davacı tarafından yatırılan 81,97-TL peşin harcın davalıdan alınarak davacıya verilmesine, 3-Davacı tarafından yapılan 96,00-TL tebligat ve posta gideri, 500,00-TL bilirkişi ücreti, 195,40 Keşif harcı ve 27,70-TL başvurma harcı olmak üzere toplam 819,10-TL yargılama giderinden davanın kabul/red oranına göre takdiren 218,91-TL'nin davalıdan alınarak davacıya verilmesine, bakiye miktarın davacı üzerinde bırakılmasına, 4-Davacı kendisini vekil ile temsil ettirdiğinden karar tarihinde yürürlükte olan Avukatlık Asgari Ücret Tarifesi uyarınca kabul edilen miktar üzerinden hesaplanan 1.200,00-TL vekalet ücretinin davalıdan alınarak davacıya verilmesine, 5-Davalı kendisini vekil ile temsil ettirdiğinden karar tarihinde yürürlükte olan Avukatlık Asgari Ücret Tarifesi uyarınca reddedilen miktar üzerinden hesaplanan 2.180,00-TL vekalet ücretinin davacıdan alınarak davalıya verilmesine, 6-Taraflarca yatırılan gider avansından harcanmayan kısmın hüküm kesinleştiğinde ve istek halinde yatıran tarafa iadesine, C) İSTİNAF İNCELEMESİ YÖNÜNDEN 1-Davacı tarafından yatırılan istinaf karar harcının hüküm kesinleştiğinde ve istek halinde kendisine iadesine, 2-Davacı tarafından yapılan 85,70-TL istinaf kanun yoluna başvurma harcı, 41,80-TL posta ve tebligat gideri olmak üzere toplam 127,50-TL istinaf yargılama giderinin davalıdan alınarak davacı tarafa verilmesine, 3-İstinaf incelemesi sırasında duruşma açılmadığından vekalet ücreti takdirine yer olmadığına, Dosya üzerinden yapılan inceleme sonucunda KESİN olmak üzere 26/09/2018 tarihinde oybirliği ile karar verildi."
"2017_1021_2018_899_432230400.html","8. HUKUK DAİRESİ","2017/1021","2018/899","20/03/2017","Ölüm Ve Cismani Zarar Sebebiyle Açılan Tazminat","GEREĞİ DÜŞÜNÜLDÜ: Davacılar vekili dava dilekçesinde özetle; davalı sigorta şirketi nezdinde ZMM sigorta poliçesiyle sigortalı bulunan ... plaka sayılı otobüsün sürücüsü olan, vekil edenlerinin eşi ve babası bulunan destek .. .'in 05/02/2015 tarihinde yaptığı tek taraflı trafik kazası sonucunda, hayatını kaybettiğini belirterek fazlaya ilişen haklar saklı kalmak kaydıyla (belirsiz alacak) her bir davacı için ayrı ayrı 100,00-TL olmak üzere toplam 500,00-TL destekten yoksun kalma tazminatının, dava tarihinden işletilecek yasal faizi ile birlikte davalıdan tahsiline karar verilmesini istemiş, 26/10/2016 havale günlü dilekçe ile de, davacı eş...için olan istek miktarını 157.483,06-TL'ye, davacı ... için olan istek miktarını 1.173,18-TL'ye, davacı... için olan istek miktarını 4.503,06-TL'ye,... için olan istek miktarını 10.515,34-TL'ye, . .. için olan istek miktarını 18.443,63-TL'ye, ... için olan istek miktarını 12.893,83-TL'ye, .. için olan istek miktarını da 6.352,99-TL'ye çıkarttıklarını açıklamıştır. Davalı sigorta şirketi vekili cevabında özetle; vekil edeni şirketin kaza yaptığı belirtilen ...plaka sayılı aracın ZMM sigortacısı olduğunu, sorumluluklarının sigortalının kusuru ve 290.000,00-TL olan teminat limitleri ile sınırlı bulunduğunu, ancak tramer kayıtlarından da anlaşılacağı üzere dava konusu aracın, 07/02/2014-07/02/2015 tarihleri arasında dava dışı . ..Sigorta A.Ş.nezdinde Zorunlu Karayolu Taşımacılık Mali Sorumluluk Sigorta Poliçesi ile sigortalı bulunduğunu, bu durumda sorumluluklarının ancak taşımacılık sigorta poliçesi limitlerinin aşılması halinde başlayacağını belirterek davanın reddine karar verilmesini istemiş, 24/07/2015 günlü dilekçede ve hesap bilirkişisi raporuna itirazında da, destek sürücünün ölüm nedeninin trafik kazası olup olmadığı konusunda ciddi şüpheler bulunduğunu, bu nedenle kaza ile ölüm arasındaki illiyetin tespiti bakımından Adli Tıp Kurumundan rapor alınması gerektiğini ileri sürmüştür. Mahkemece, iddia savunma, toplanan deliller ve tüm dosya kapsamı gözetilerek, 05/02/2015 tarihinde sürücüsü ...'in sevk ve idaresindeki, ... plaka sayılı ... Seyahat Firmasına ait yolcu otobüsü ile tam kusuru neticesinde yaptığı tek taraflı trafik kazasında hayatını kaybettiği, davacıların müteveffanın eş ve çocukları olduğu, üçüncü kişi konumunda bulundukları, bu nedenle desteğin kusurunun kendilerine yansıtılamayacağı, destek tazminatı talep haklarının olduğu görüşünden hareketle, benimsenen hesap bilirkişisi raporu doğrultusunda davanın kısmen kabulü ile, ""1-Davacı ...için 157.483,06 TL, 20.05.2015 tarihinden itibaren yasal faizi ile birlikte davalıdan alınarak davacıya ödenmesine, 2-Davacı . . 18.443,63 TL, 20.05.2015 tarihinden itibaren yasal faizi ile birlikte davalıdan alınarak davacıya ödenmesine, 3-Davacı ... için 12.893,83 TL, 20.05.2015 tarihinden itibaren yasal faizi ile birlikte davalıdan alınarak davacıya ödenmesine, 4-Davacı ... için 10.515,34 TL, 20.05.2015 tarihinden itibaren yasal faizi ile birlikte davalıdan alınarak davacıya ödenmesine, 5-Davacı ... için 6.352,99 TL, 20.05.2015 tarihinden itibaren yasal faizi ile birlikte davalıdan alınarak davacıya ödenmesine, 6-Davacı ...için 4.503,06 TL, 20.05.2015 tarihinden itibaren yasal faizi ile birlikte davalıdan alınarak davacıya ödenmesine, 7-Davacı ... için 1.173,18 TL, 20.05.2015 tarihinden itibaren yasal faizi ile birlikte davalıdan alınarak davacıya ödenmesine, 8-Davacı ... için 100,00 TL maddi tazminat talebinin reddine,"" karar verilmiştir. Karara karşı davalı sigorta şirketi vekili tarafından süresi içinde istinaf yasa yoluna başvurulmuştur. İstinaf nedenleri; kazaya karışan ... plaka sayılı aracın, Zorunlu Karayolu Taşımacılık Zorunlu Mali Sorumluluk Sigorta poliçesi bulunduğundan, sorumlulukları yoluna gidilemeyeceği ve kabule göre de müteveffanın trafik kazası nedeniyle mi yoksa kalp krizi geçirmesi nedeniyle mi vefat ettiğinin belirlenmesi gerektiği halde bu konular üzerinde durulmaksızın yazılı biçim ve gerekçeyle, davanın kabulüne karar verilmesinin hatalı olduğu hususlarına yöneliktir. Dava, trafik kazası sonucunda meydana geldiği ileri sürülen ölüm olayına bağlı olarak açılmış destekten yoksun kalma tazminatı isteğine ilişkindir. 1-6100 Sayılı HMK.'nun 341/2. maddesi gereğince; miktar veya değeri üç bin Türk Lirasını geçmeyen malvarlığı davalarına ilişkin kararlar kesindir. İstinaf kesinlik sınırı 01/01/2017 tarihinden itibaren 3.110,00-TL'ye çıkarılmıştır. Mahkemece davacı ...için 1.173,18-TL destekten yoksun kalma tazminatına hükmedilmiştir. Bu durumda, davacı ...yönünden verilen karar davalı yönünden kesindir. Kesin olan kararların istinaf istemleri hakkında mahkemece bir karar verilebileceği gibi, 01/06/1990 gün ve 1989/03-1990/04 İçtihadı Birleştirme Kararı uyarınca İstinaf Mahkemesi'nce de istinaf isteğinin miktar nedeniyle reddine karar verilebilir. Görülmekte olan davada, davacılar ihtiyari dava arkadaşı durumunda bulunduğundan, kesinlik sınırı her bir davacı yönünden ayrı ayrı gözetilmelidir. Bu nedenle; davacı ... yönünden verilen karar kesin olup yasa yolu kapalı bulunduğundan, bu davacıya yönelik istinaf talebinin reddine karar verilmesi gerekmiştir. 2-Diğer davacılar bakımından verilen kabule ilişkin kararlara yönelik istinaf isteğine gelince; Davalı sigorta şirketi vekili yargılama sırasında davacıların desteği olan sürücünün ölüm nedeninin trafik kazası olup olmadığının, diğer bir ifadeyle kaza ile ölüm arasında illiyet bağı bulunup bulunmadığının ATK raporuyla belirlenmesi gerektiğini ileri sürmüştür. Dosya arasında bulunan ve UYAP sisteminden mahkemesine gönderildiği belirlenen, Bolu Cumhuriyet Başsavcılığına ait ""Kovuşturma Yapılmasına Yer Olmadığına""ilişkin 14/09/2015 gün 2015/1151-2015/4002 sayılı karar ve bu karar ekindeki Ankara Adli Tıp Kurumuna ait 30/06/2015 tarihli raporda 05/02/2015 tarihinde meydana gelen trafik kazasında hayatını kaybeden destek sürücü ...in ölüm nedeninin ""hipertrofik ve atherosklerotik kalp damar hastalığı"" sonucunda meydana gelmiş olduğu açıklanmıştır. Bu durumda mahkemece davanın konusunu oluşturan ölüm olayının sebebi üzerinde durularak, ölümün trafik kazası sonucunda mı yoksa kalp damar hastalığı sonucunda mı gerçekleştiğinin araştırılıp değerlendirilmesi ve eğer ölüm olayının müteveffada var olan kalp damar hastalığı sonucunda gerçekleştiği kabul edilecek olursa, oluşan bu durumun Karayolları Trafik Kanununun 86.maddesinde sayılan davalı sigorta şirketinin sorumluluğunu sona erdiren mücbir sebep olarak kabul edilip edilmeyeceğinin değerlendirilmesi ve ondan sonra bir karar verilmesi gerekirken davalı yanın bu yöne ilişen savunmalarının gözetilmemesi ve değerlendirilmemesi isabetsizdir. (Emsal: Yargıtay 17.HD.'nin 2014/19088-2016/3058 Karar İlamı) Bundan ayrı davacılardan ... 01/04/1999, davacılardan ... de 30/04/2000 doğumlu olup, yargılama sırasında reşit olduklarından dava ehliyeti kazanmışlardır. Bu durumda adı geçen davacıların kendisi ya da vekili aracılığıyla yargılamaları sürdürmeleri gerekir. Adı geçen bu davacıların vekil tayin ettiklerine ilişkin, vekaletnameler dosya içerisinde bulunmamaktadır. Mahkemece, dava şartına ilişkin bu eksiklik yerine getirildikten sonra yargılamaya devam edilerek hüküm kurulması gerekirken, bu hususun gözardı edilmesi doğru olmamıştır. Yukarıda 2 nolu bendin alt bentlerinde açıklandığı şekilde, işlem yapılması gerekirken yapılmamış olması, HMK.m.353/1-a/6 ve 353/1-a/4 hükmü kapsamında değerlendirilerek, ilk derece mahkemesi kararının kaldırılması, dosyanın açıklanan şekilde işlem ve yargılama yapılmak; kesin olan ve istinaf yasa yoluna başvurulmaksızın kesinleşen hususlar da gözetilerek yeniden esas hakkında bir karar verilmek üzere mahkemesine gönderilmesine karar verilmesi gerektiği, kaldırma ve gönderme karar gerekçesi gözetildiğinde de davalının sair istinaf itirazlarının bu aşamada değerlendirilmesine yer olmadığı sonucuna varılarak aşağıdaki biçimde hüküm tesis edilmiştir. HÜKÜM: Gerekçe uyarınca; 1-Davalı vekili tarafından, davacılardan ... hakkında verilen karara yönelik olarak yapılan istinaf başvurusunun yukarıda (1) sayılı bentte açıklanan nedenlerle HMK'nun 341/2,346/1 ve 352.madde hükümleri gereğince usulden REDDİNE, 2-Davalı vekili tarafından diğer davacılar hakkında verilen kabul kararlarına yönelik olarak yapılan istinaf başvurusunun ise; yukarıda (2) nolu bentte gösterilen nedenlerle KABULÜ ile, istinaf istemine konu olan ve başlıkta yazılı bulunan ilk derece mahkemesi kararının HMK.m.353/1-a/6 ve 353/1-a/4 hükmü uyarınca KALDIRILMASINA, 3-Dosyanın, yukarıda gösterilen biçimde inceleme ve değerlendirme yapılmak üzere mahkemesine GÖNDERİLMESİNE, kaldırma gerekçeleri değerlendirildiğinde, davalının öteki istinaf itirazlarının bu aşamada incelenmesine YER OLMADIĞINA, 4-İstinaf yasa yoluna başvuran davalı tarafından peşin olarak yatırılan 3.594,21-TL nispi istinaf karar ve ilam harcının talebi halinde kendisine İADESİNE, 5-Dosya üzerinde inceleme yapılması nedeniyle avukatlık ücreti takdirine YER OLMADIĞINA, 6-İstinaf yasa yoluna başvuran davalı tarafından istinaf aşamasında yapılan giderlerin ilk derece mahkemesince verilecek nihai kararda dikkate alınmasına, HMK'nun 353/1-a/6 , 353/1-a/4 , 341/2,346/1ve 352.madde hükümleri uyarınca, dosya üzerinde yapılan inceleme sonucunda KESİN olmak üzere, oy birliğiyle karar verildi.20/09/2018."
"2017_1022_2018_1022_439605800.html","8. HUKUK DAİRESİ","2017/1022","2018/1022","30/03/2017","Ölüm Ve Cismani Zarar Sebebiyle Açılan Tazminat","GEREĞİ DÜŞÜNÜLDÜ: Davacı vekili dava dilekçesi ile; trafik sigorta poliçesi bulunmayan sürücü ... idaresindeki ... plakalı aracın 16/09/2013 tarihinde ...'in kullandığı ... plakalı motosiklete çarpması şeklinde meydana gelen kaza sonucu motosiklet sürücüsü ... ile motosiklette yolcu olan ...'in yaralandığını, bu kaza sonucu her iki müvekkilininde sürekli sakat kaldığını belirterek fazlaya ilişkin hakları saklı kalmak kaydıyla şimdilik ... için 2.000,00-TL, .. için 3.000,00-TL sürekli sakatlık tazminatının olay tarihinden itibaren işleyecek avans faizi ile birlikte davalıdan tahsiline karar verilmesini talep etmiş, 29/11/2016 tarihli ıslah dilekçesi ile talebini ... için 89.930,17-TL'ye .... için 56.223,21-TL'ye yükseltmiştir. Davalı ... vekili cevap dilekçesi ile; talebin reddine karar verilmesini istemiştir. Mahkemece; meydana gelen kazada sigortasız ...plakalı araç sürücüsü ...'un % 75, davacı ...'in % 25 oranında kusurlu oldukları, ATK 3. Adli Tıp İhtisas Kurulu'nca düzenlenen raporlar gereğince davacı ...'in % 31 oranında meslekte kazanma gücünü kaybetmiş sayılacağı, iyileşme süresinin 9 ay olduğu, davacı...'in % 10.3 oranında meslekte kazanma gücünü kaybetmiş sayılacağı, iyileşme süresinin 4 ay olduğunun tespit edildiği görüşünden hareketle; ""1-Davanın kabulü ile; A) Davacı ... için toplam 56.223,21 TL tazminatın, 3000,00 TL'sinin dava tarihi olan 21/11/2013 tarihinden, 53.223,21 TL'sinin ıslah tarihi olan 29/11/2016 tarihinden itibaren işleyecek avans faizi ile birlikte davalıdan alınarak davacı .. .'e verilmesine, B) Davacı ... için toplam 89.930,17 TL tazminatın, 2000,00 TL'sinin dava tarihi olan 21/11/2013 tarihinden, 87.930,17 TL'sinin ıslah tarihi olan 29/11/2016 tarihinden itibaren işleyecek avans faizi ile birlikte davalıdan alınarak davacı ...'e verilmesine,"" karar verilmiş, karara karşı davacı vekili ile davalı vekili tarafından istinaf yoluna başvurulmuştur. Davacı vekilinin istinaf sebepleri; hükmedilen tüm tazminat miktarı üzerinden dava tarihinden itibaren faize hükmedilmesi gerekirken tazminatın bir kısmı için dava, bir kısmı için ıslah tarihinden itibaren faize hükmedilmesinin hatalı olduğuna ilişkindir. Davalı ... vekilinin istinaf sebepleri; yasal faize hükmedilmesi gerekirken avans faizine hükmedilmesinin hatalı olduğu hususuna ilişkindir. Dava, trafik kazası nedeniyle maddi tazminat talebine ilişkin bulunmaktadır. 1)Mahkemece, hükmedilen tazminatın bir kısmı için dava, bir kısmı için ıslah tarihinden itibaren faize hükmedilmiştir. 5684 sayılı Sigortacılık Kanunu'nun 14. maddesi gereğince ihdas edilen ... Yönetmeliği'nin 15. maddesi gereğince rizikonun bilgi ve belgeleri ile birlikte ihbar edildiği tarihte Hesabın tazminatı ödeme yükümlülüğü bulunmakta, ödememe halinde temerrüt gerçekleşmektedir. Davalı ...'nın sigorta bedelini ödeme yükümlülüğü gerekli belgelerle birlikte ...'na başvuru yapıldığı tarihte, böyle bir başvuru olmadığı takdirde ise dava tarihinde doğmaktadır.(Yargıtay 17. Hukuk Dairesi'nin 22/02/2018 tarih ve 2015/7669 E., 2018/1243 K. Sayılı kararı). Davacı tarafça dava açılmadan önce ...na bir başvuru yapılmamıştır. Bu itibarla davalı ... yönünden tüm tazminat miktarı yönünden dava tarihinden itibaren faize hükmetmek gerekirken, yazılı olduğu üzere dava ve ıslah tarihlerinden itibaren faize hükmedilmiş olması doğru değildir. Bu yöndeki davacı vekilinin istinaf talebinin kabulüne karar verilmesi gerekmiştir. 2) Trafik kazasına karışan Tofaş Şahin marka ... plakalı araç ticari kullanım niteliğinde olmayıp hususi araç olduğundan uygulanabilecek faiz oranı da yasal faiz olmalıdır. Bu nedenle mahkemece, yasal faize hükmetmek gerekirken, yazılı olduğu üzere avans faizine hükmedilmiş olması doğru görülmemiştir. Bu yöndeki davalı vekilinin istinaf talebinin kabulüne karar verilmesi gerekmiştir. Ancak yukarıda belirtilen yanılgıların giderilmesi yeniden yargılamayı gerektirmediğinden 6100 sayılı HMK'nun 353/1-b/2 maddesi gereğince kabulüne karar verilen tazminat miktarının dava tarihi olan 21/11/2013 tarihinden itibaren işleyecek yasal faizi ile birlikte davalı ... Hesabından tahsiline karar verilmesi şeklinde düzeltilerek yeniden hüküm kurulması gerekmiştir. HÜKÜM: Gerekçe uyarınca; 1- İstanbul 12. Asliye Ticaret Mahkemesi'nin 30/03/2017 tarih ve 2014/756 E., 2017/227 K. sayılı kararına karşı davacı vekili tarafından yapılan istinaf talebinin yukarıda (1) nolu bentte, karara karşı davalı vekili tarafından yapılan istinaf talebinin yukarıda (2) nolu bentte açıklanan nedenlerle KABULÜNE, 1/1- İstinaf yasa yoluna başvuran davacı tarafından yatırılan 31,40-TL maktu istinaf karar ve ilam harcı ile 85,70-TL istinaf yoluna başvurma harcının talep halinde davacıya İADESİNE, 1/2- İstinaf yasa yoluna başvuran davalı ... tarafından yatırılan 2.496,00-TL nispi istinaf karar ve ilam harcı ile 85,70-TL istinaf yoluna başvurma harcının talep halinde davalı ... Hesabına İADESİNE, 1/3- İncelemenin duruşmasız olarak yapılması nedeniyle avukatlık ücreti takdirine yer olmadığına, 1/4- İstinaf yasa yoluna başvuran davacı ve davalı tarafından istinaf aşamasında yapılan yargılama giderlerinin kendi üzerlerinde bırakılmasına, 2- İstanbul 12. Asliye Ticaret Mahkemesi'nin 30/03/2017 tarih ve 2014/756 E., 2017/227 K. sayılı kararının KALDIRILMASINA, 2/1- Davanın KABULÜ İLE; a) Davacı ...için belirlenen 56.223,21-TL tazminatın dava tarihi olan 21/11/2013 tarihinden itibaren işleyecek yasal faizi ile birlikte davalıdan alınarak davacı ...'e verilmesine, b) Davacı ... için belirlenen 89.930,17-TL tazminatın dava tarihi olan 21/11/2013 tarihinden itibaren işleyecek yasal faizi ile birlikte davalıdan alınarak davacı ...'e verilmesine, 2/2- Alınması gerekli 9.983,73-TL karar ve ilam harcından peşin alınan 24,30-TL harcın mahsubu ile geriye kalan 9.959,43-TL eksik harcın davalıdan tahsili ile hazineye irad kaydına, 2/3- Davacı tarafça başlangıçta yapılan 52,05-TL toplam harç ile yargılama aşamasında yapılan tebligat ve posta ücreti 489,50-TL, bilirkişi ücreti 1.000,00-TL olmak üzere toplam 1.541,55-TL yargılama giderinin davalıdan alınıp davacıya verilmesine, 2/4- Davacı taraf vekille temsil olunduğundan karar tarihinde yürürlükte bulunan Avukatlık Asgari Ücret Tarifesi uyarınca hesap ve taktir olunan 14.442,27-TL vekalet ücretinin davalıdan alınıp davacıya verilmesine, 2/5- Davalı tarafça yapılan yargılama giderlerinin kendi üzerinde bırakılmasına, 2/6- HMK 333. md. uyarınca davacı ve davalı tarafından yatırılan ve bakiye kalan gider avansının kararın kesinleşmesi sonrası talep halinde yatıran tarafa iadesine, Dosya üzerinde yapılan inceleme sonucunda, 20/7/2017 tarih ve 7035 sayılı Kanunun 31 inci maddesiyle değişik HMK. m. 361/1. hükmü gereğince, kararın tebliğinden itibaren 2 hafta içerisinde Yargıtay'a temyiz başvurusunda bulunma yolu açık olmak üzere, oy birliğiyle karar verildi.04/10/2018"
"2017_1022_2018_1309_443336600.html","15.HUKUK DAİRESİ","2017/1022","2018/1309","11/05/2017","Alacak","GEREĞİ GÖRÜŞÜLÜP DÜŞÜNÜLDÜ : Davacı vekili, taraflar arasında düzenlenen 15/04/2014 tarihli sözleşme ile müvekkilinin davalının yaptığı binalara 8 adet asansörü imal ederek yerine montajını yapmayı üstlendiğini, 300.000,00 TL olan iş bedelinin 75.000,00 TL'sinin 3 adet çekle, bakiye 225.000,00 TL'sinin ise ...Ana girişe bakan dairenin verilmesi suretiyle ödenmesi gerektiğini, müvekkilinin asansörleri imal edip montajı yaptığını, davalının da 75.000,00 TL iş bedelini ödediğini, ancak bakiye iş bedeline karşılık olan daireyi teslim etmediğini, ayrıca asansör tescil ücreti olan 5.320,00 TL'nin de davalı tarafça ödenmemesi nedeniyle müvekkili tarafından ödendiğini belirterek, .... Kat ana girişe bakan dairenin tapusunun iptali ile müvekkili adına tesciline, bunun mümkün olmaması halinde sözleşmenin feshi ile asansör bedeli olan 225.000,00 TL'nin sözleşmenin ifa tarihi olan 15/08/2014 tarihinden itibaren uygulanacak en yüksek reeskont faiziyle birlikte, yine asansörlerin tescili için Beylikdüzü Belediyesi'ne davacı şirketçe ödenen 5.320,00 TL'nin ödeme tarihi olan 19/01/2016 tarihinden itibaren uygulanacak en yüksek reeskont faiziyle birlikte olmak üzere toplam 230.320,00 TL'nin ve davacı şirketin uğramış olduğu munzam zarar da hesaplanarak davalı şirketten tahsiline karar verilmesini talep ve dava etmiştir. Davalı vekili, davacı tarafça sunulan sözleşmede işin yapılacağı tarihin belirtilmediğini, ifa tarihi ve vade bulunmadığını, sözleşme konusu dairenin ancak binanın iskanı alınıp müvekkiline devredildiği zaman davacıya devredilebileceğini, vadesi gelmemiş bir borcun ifasının istenemeyeceğini, müvekkilinin edimlerini eksiksiz yerine getirdiğini, sözleşmenin feshi için haklı bir gerekçe bulunmadığını, dosyaya sunulan fatura, irsaliye, teslim tutanağı ve belediye evraklarının 2016 tarihli olduğundan bu tarihin ifa tarihi kabul edilip faiz talep edilmesinin mümkün olmadığını, yine davacının asansör tescil ücreti olarak talep ettiği bedelin de davacı tarafından ödenmediğinin belediyece bildirildiğini savunarak, davanın reddine karar verilmesini istemiştir. Mahkemece, davacı tarafça 8 adet asansörün yapılarak monte edilip, belediyeden 20.01.2016 tarihli tescil belgesi alındığından asansörlerin bu tarih itibariyle teslim edildiğinin kabulü gerektiği, TBK'nun 479.maddesi gereğince işsahibinin iş bedelini 20.01.2016 tarihi itibariyle ödemekle yükümlü olduğu, davacı tarafça 225.000,00 TL'lik iş bedeli olarak sözleşmede belirtilen dairenin tapusunun davacı adına tescili talep edilmiş ise de gayrimenkul devrine ilişkin sözleşmelerin resmi şekilde yapılmadıkça geçerli olamayacağından ve dava konusu sözleşme de resmi şekilde yapılmadığından davacının tapu iptali ve tescil talebinin reddi gerekmesine rağmen, dava terditli olarak açtığından iş bedeli olan 225.000,00 TL'nin davalıdan tahsili isteminin kabulü gerektiği, sözleşmenin 4/3 maddesinde anahtar teslim fiyatına belediye asansör ruhsat harcının dahil olmadığı belirtildiğinden, davacının kendi yükümlülüğünde olmayan 5.320,00 TL asansör ruhsat tescil ücretini 19.01.2016 tarihinde belediyeye ödediği anlaşıldığından bu bedelin de davalıdan tahsiline karar vermesi gerektiği gerekçeleriyle davacının, dava konusu taşınmazın tapusunun iptali ile davacı adına tesciline ilişkin talebin reddine, davanın terditli açılmış olması nedeniyle 225.000,00 TL'nin 20.01.2016 tarihinden ve 5.320,00 TL'nin 19.01.2016 tarihinden itibaren en yüksek reeskont faiziyle birlikte davalıdan tahsiline karar verilmiştir. Karara karşı, davalı vekilince sunulan istinaf dilekçesinde, sözleşmede iş bedeli olarak kararlaştırılan taşınmazın devri ile ilgili bir tarih öngörülmediğinden bu dairenin ancak binanın iskanı alındıktan sonra devrinin yapılabileceğini, bu nedenle vadesi gelmemiş bir borcun ifasının istenemeyeceğini, mahkemenin bu hususu gözardı ederek ruhsat alım tarihini işin bitim ve teslim tarihi olarak kabul etiğini, asansör ruhsatı alınmasının işin kusursuz bittiği anlamına gelmediğini, halen bir çok eksiği bulunan asansörlerin kullanılamadığını, tescil ücretinin davacı tarafından yatırılmadığının belediyece bildirildiğini, kaldı ki bu ücretin de davacı tarafça yatırılması gerektiğini, mahkemenin keşif yapmadan karar vermesinin hatalı olduğunu belirterek, yerel mahkeme kararının kaldırılmasına karar verilmesini istemiştir. Dava, eser sözleşmesinden kaynaklanan ve iş bedeli olarak kararlaştırılan dairenin tapusunun iptali ile davacı adına tescili, bunun kabul edilmemesi halinde iş bedelinin ve asansör tescil masrafının tahsili istemlerine ilişkindir. Taraflar arasında 15/04/2014 tarihli ve asansör imal ve montajına ilişkin eser sözleşmesi mevcut olup, davacı şirket yüklenici; davalı şirket ise iş sahibidir. Taraflar arasındaki sözleşmede, 300.000,00 TL iş bedeli karşılığında 8 adet asansörün anahtar teslimi olarak yüklenici tarafından imal ve montajının yapılması, iş bedelinin 75.000,00 TL'sinin çeklerle, 225.000,00 TL'sinin ise .. mahallesi .... kat ana girişe bakan dairenin yüklenici veya göstereceği kişiye devri suretiyle ödeneceği kararlaştırılmıştır. 75.000,00 TL'nin ödendiği davacı tarafın kabulündedir. Dosya kapsamındaki belgelerden, taraflar arasında düzenlenen sözleşme gereğince imal edilen 8 adet asansör için 20/01/2016 tarihli tescil belgeleri düzenlendiği, bu tescil belgelerinin 21/03/2016 tarihli tutanakla iş sahibine teslim edildiği, asansör tescil harcı olan 5.320,00 TL'nin 19/01/2016 tarihli makbuzla belediyeye ödendiği anlaşılmaktadır. Yüklenici işi bitirip asansörleri tescil belgesiyle birlikte teslim ettiğinden iş bedeline hak kazanmıştır. Ancak yerel mahkemece taraflar arasındaki sözleşmenin usulüne uygun olarak düzenlenmediğinden geçersiz olduğu için tapu iptali ve tescil talebinde bulunulamayacağı değerlendirilmiş ve dava terditli olarak açıldığından 225.000,00 TL'nin davalıdan tahsiline karar verilmiştir. Davalı tarafça alacağın ancak binanın iskan belgesi alındıktan sonra muaccel olacağı ve asansörde eksikler bulunduğu ileri sürülmüş ise de, bina için alınacak iskan ruhsatı ile asansör için yapılan sözleşmenin doğrudan bir ilgisi bulunmadığından muacceliyetin binanın iskan ruhsatı alınmasına bağlanamayacağı gibi, davalı tarafça eksik ve ayıp iddiası yönünden de dosyaya bir delil sunulmamıştır. Bunun dışında, tescil harcı olan 5.320,00 TL'nin de belediyeye yatırıldığı ve buna ilişkin makbuzun davacı tarafça dosyaya sunulduğu anlaşılmaktadır. Her ne kadar tescil harcının davalı tarafça yatırılacağı kararlaştırılmış ve harç yatırılmış ise de, makbuzun davacı tarafça sunulmuş olması karşısında harcın davacı tarafça yatırıldığının kabulü gerekir. Yerel mahkemece 5.320,00 TL'nin de davalıdan tahsiline karar verilmiştir. Yerel mahkemece iş bedeli ve asansör için davacı tarafça yapılan masraf yönünden verilen tahsil kararları yerindedir. Mahkemece iş bedeline ruhsat tarihi olan 20/01/2016, harç bedeline ise yatırıldığı tarih olan 19/01/2016 tarihinden itibaren reeskont faizi uygulanmasına karar verilmiştir. TBK'nın 117 ve BK'nın 106. Maddesine göre muaccel bir borcun borçlusu alacaklının ihtarı ile temerrüde düşer. Ayrıca icra takibi yapılması veya dava açılmasıyla temerrüt oluşur. Alacaklı ancak temerrüt tarihinden başlayarak faiz talebinde bulunabilir. Davacı tarafından davalıya iş bedeli ve ruhsat harcının ödenmesi hususunda herhangi bir ihtar gönderildiği ispatlanamadığından, temerrüdün eldeki davanın açıldığı 01/07/2016 tarihinde oluştuğunun kabulü gerekmektedir. Bu durumda mahkemece hükmedilen kalemler yönünden faizin dava tarihinden önceki tarihlerden işletilmesi doğru olmamış ise de, bu konuya değinen bir istinaf talebi bulunmadığından bu husus eleştirilmekle yetinilmiştir. Açıklanan nedenlerle, istinaf edenin sıfatı ve istinaf sebepleriyle sınırlı olarak yapılan inceleme sonucunda, yerel mahkeme kararı usul ve yasaya uygun bulunduğundan, davalı vekilinin istinaf talebinin esastan reddine karar verilmesi gerekmiştir. HÜKÜM: Gerekçesi açıklandığı üzere; 1-Bakırköy 2. Asliye Ticaret Mahkemesi'nin 11/05/2017 tarih ve 2016/669 Esas, 2017/480 Karar sayılı kararında usul ve esas yönünden yasaya aykırı bir durum bulunmamasına göre, davalı vekilinin istinaf başvurusunun HMK'nın 353/1-b-1 maddesi gereğince esastan REDDİNE, 2-Alınması gereken 15.733,15 TL nisbi istinaf karar harcından davalı tarafça peşin olarak yatırılan 3.933,30 TL harcın mahsubu ile bakiye 11.799,85 TL harcın davalıdan alınarak HAZİNEYE GELİR KAYDINA, 3- Davalı tarafça yapılan istinaf yargılama giderlerinin üzerinde bırakılmasına, 4- İstinaf incelemesi sırasında duruşma açılmadığından davacı yararına vekâlet ücreti takdirine yer olmadığına, Dosya üzerinde yapılan inceleme sonucunda, 6100 sayılı HMK'nın 361. maddesi gereğince kararın tebliğ tarihinden itibaren 2 hafta içerisinde Yargıtay'da temyiz yolu açık olmak üzere 16/10/2018 tarihinde oybirliği ile karar verildi."
"2017_1024_2018_1213_436769900.html","15.HUKUK DAİRESİ","2017/1024","2018/1213","24/05/2017","Alacak","GEREĞİ GÖRÜŞÜLÜP DÜŞÜNÜLDÜ : Dava, ince inşaat işleriyle ilgili 03/03/2011 ve çevre düzenlemesine ilişkin 11/03/2011 tarihli eser sözleşmelerinden kaynaklanan haksız kesinti iddiasına dayalı alacak, vade farkı alacağı, haksız fesih nedeniyle kar kaybı ve manevi tazminat talebine ilişkin olup; mahkemece, davanın reddine dair verilen karar davacı vekilince süresinde ve usulünce istinaf edilmiştir. Davacı, 03/03/2011 tarihli sözleşme kapsamında düzenlenen hakedişlerde haksız kesintiler yapıldığından bahisle 595.633,20-TL gecikme cezası, 255.000,00-TL teminat kesintisi, 226.923,45-TL nefaset kesintisi ve 50.000,00-TL elektrik ve su kullanım bedeli olmak üzere toplam 1.127.553,65-TL ile hakedişe konu edilmeyen imalatlar bedeli toplamı olan 1.104.824,02-TL ve %10 nakliye bedeli olan 110.482.402,00-TL olmak üzere toplam 1.215.306.422,00-TL'nin, zamanında ödenmeyen alacaklar için 10.000,00-TL vade farkı alacağının, davacının temerrüdü olmadığı halde işin tamamlanmasına imkan verilmeyen %5 oranında eksik işler tutarı olan 400.000,00-TL üzerinden %25 kar payı olan 100.000,00-TL'nin, çevre düzenlemesine ilişkin 11/03/2011 tarihli sözleşmenin haksız feshi nedeniyle sözleşme bedeli olan 641.106,63-TL'nin %25'ine karşılık gelen 128.221.326,00-TL kar payının, hakedişlerin ödenmemesi veya geç ödenmesi nedeniyle davacının iflasın eşiğine gelmesi ve icra takiplerine maruz kalması sebebiyle 100.000,00-TL manevi tazminat olmak üzere toplam 2.681.081.398,00-TL'nin temerrüt tarihinden itibaren ticari temerrüt faiziyle birlikte tahsilini talep etmiştir. Davalı iş sahibi şirket, davanın zamanaşımına uğradığını, işin süresinde teslim edilmediğini, yapılan imalatın ayıplı olduğunu, verilen sürede ayıplı işlerin giderilmediğini ve bu nedenle sözleşmeyi feshettiklerini, dava dışı Mey Yapı şirketi ile eksik ve ayıplı işlerin tamamlanıp giderilmesi için 1.682.880,29-TL'lik sözleşme yaptıklarını, eksik ve ayıplı işler bedeli mahsup edilerek yapılan işler bedelinin hakedişlerle ödendiğini, 24/07/2011 tarihli tutanak içeriğinden işin tamamlanmadığının anlaşıldığını, 3.000,000,00-TL borçlarının bulunduğuna ilişkin Genel Müdür kabulünün geçersiz olduğunu, feshedilen 11/03/2011 tarihli peyzaj işlerine ilişkin sözleşme nedeniyle müspet zararın istenemeyeceğini ve buna ilişkin davacı belgesinin bulunmadığını, taraf ticari defterleri incelendiğinde tüm ödemelerin yapılmış olduğunun anlaşılması nedeniyle davalı taraf borcunun bulunmadaığının belirleneceğini belirterek davanın reddini talep etmiştir. Mahkemece, manevi tazminat talebi yönünden her hangi bir değerlendirme yapılmadan ve diğer tüm kalem alacak talepleri yönünden ise YİGŞ'nin sözleşmenin eki olması nedeniyle sözleşme kapsamında düzenlenip taraflarca da imzalanan ve her hangi bir ihtirazi kayıt içermeyen hakedişler dikkate alınıp değerlendirilerek davacının alacağının bulunmadığını, davacının tacir olması nedeniyle hakedişlerin ödeme baskısı altında imzalandığı iddiasının dinlenemeyeceğini, davalı iş sahibinin davadan önce temerrüde düşürülmediğini de belirterek davanın reddine karar verilmiştir. Davacı vekili istinaf talep dilekçesinde özetle, davaya konu ""ince inşaat işleri""ne ve çevre düzenlemesine ilişkin sözleşmelerin haksız olarak feshedildiğini, manevi tazminat talepleri yönünden karar verilmediğini, talepleri vade farkı alacağı olduğu halde mahkemece faiz talebi olarak hatalı değerlendirildiğini, hak edişe konu edilmeyen imalatların hatalı olarak reddedildiğini, davacının temerrütünün söz konusu olmadığına ilişkin Bakırköy 2. Asliye Ticaret Mahkemesi'nin 2011/685 Esas, 2014/154 Karar nolu kesinleşmiş kararının değerlendirilmediğini, hak edişlerin ödeme baskısı altında imzalanmak zorunda kalındığı belirtilerek incelemenin duruşmalı yapılarak yerel mahkeme kararının kaldırılarak davanın kabulüne karar verilmesini talep etmiştir. Davalı iş sahibi ...'nin davacı ..A.Ş. aleyhine Bakırköy 2. Asliye Ticaret Mahkemesi'nin 2011/685 Esas, 2014/154 Karar sayılı dosyasında, sözleşmenin feshi nedeniyle zarar, cezai şart alacağı ve ayıplı işler bedelinin tahsili talebine ilişkin davanın reddine dair verilen kararın temyizi sonucu onanmasından sonra ve karar düzeltmeden de geçerek 02/07/2015 tarihinde kesinleşmiştir. Taraflar arasında ince inşaat işlerine dair 03/03/2011, ve çevre düzenlemesine ilişkin 11/03/2011 tarihli sözleşlemeler bulunduğu ihtilafsızdır. Yapım İşleri Genel Şartnamesi sözleşmenin ekidir. YİGS ve Yargıtay 15. Hukuk Dairesi'nin yerleşik içtihat ve uygulamaları gereği ancak sözleşme kapsamında olan ve hakedişe giren imalatlar yönünden ihtirazi kayıt aranabilir. Davacının hakedeşi girmeyen imalatlar bulunduğu iddiası ve buna ilişkin talebi yönünden hiç bir inceleme ve değerlendirme yapılmadan hüküm kurulması hatalı olmuştur. Ayrıca davacının vade farkı talebi de hiç değerlendirilmemiş olup, sözleşmede veya taraflar arasında teamül halini alan bir uygulama olup olmadığı hususun da araştırılarak değerlendirilmesi gerekir. Dava dilekçesinde manevi tazminat talep edildiği halde ve davacı tarafça delil olarak dayanılan ve kesinleştiği iddia edilen Bakırköy 2. Asliye Ticaret Mahkemesi'nin 2011/685 Esas, 2014/154 Karar sayılı dava dosyasının da gerekçede hiç değerlendirilip tartışılmadığı anlaşılmış olmakla, belirtilen hususlarla ilgili gerekirse bilirkişi incelesi de yapılarak alınacak rapor doğrultusunda inceleme ve değerlendirme yapılarak hasıl olacak sonuca göre karar verilmek üzere yerel mahkeme kararının kaldırılarak dosyanın mahal mahkemesine gönderilmesine karar verilmesi gerekmiştir. HÜKÜM: Gerekçesi açıklandığı üzere; 1-Davacı vekinin istinaf başvurusunun KABULÜNE, 2-Bakırköy 2. Asliye Ticaret Mahkemesi'nin 24/05/2017 Tarih, 2016/671 Esas, 2017/538 Karar sayılı kararının KALDIRILMASINA, 3-Dosyanın Dairemiz kararına uygun şekilde yeniden bir karar verilmek üzere mahalli mahkemesine GÖNDERİLMESİNE, 4-Davacı tarafından yatırılan istinaf karar harcının istek halinde kendisine iadesine, 5-Davacı tarafça yapılan istinaf yargılama giderinin ilk derece mahkemesince yeniden verilecek kararda dikkate alınmasına, 6-İstinaf yargılaması sırasında duruşma açılmadığından vekalet ücreti takdirine yer olmadığına, Dair, dosya üzerinden yapılan inceleme sonucunda HMK'nın 353/1-a/6 maddesi hükmü uyarınca KESİN olmak üzere 02/10/2018 tarihinde oy birliğiyle karar verildi."
"2017_1026_2018_1023_441889600.html","8. HUKUK DAİRESİ","2017/1026","2018/1023","22/03/2017","Ölüm Ve Cismani Zarar Sebebiyle Açılan Tazminat","GEREĞİ DÜŞÜNÜLDÜ: Dava, davalı sigorta şirketi tarafından ZMMS poliçesi ile sigortalanan ve ...'ın sevk ve idaresindeki ... plakalı ticari taksinin 05/04/2014 tarihinde ...'ya çarparak ölümüne nedene olmasından kaynaklı destekten yoksun kalma tazminatı ve cenaze ve defin gideri talebine ilişkindir. Mahkemece, murisin kazanın meydana gelmesinde % 25 oranında kusurlu olduğu, murisin gelirinin hasar dosyasına sunulan bordrodaki kadar olduğu kabul edilerek davanın kısmen kabul kısmen reddine karar verilmiştir.Karara karşı davacı vekili istinaf yoluna başvurmuştur. İstinaf nedenleri; murisin gelirinin asgari ücret üzerinde olduğunu, gelir araştırması yapılmadan karar verildiğini, kazaya neden olan aracın ticari araç olmasına rağmen avans faizine hükmedilmediğini, talep artırım dilekçesinden sonra yeniden ek rapor alınarak karar verildiği için taleplerinin reddedilen kısmı için karşı taraf lehine vekalet ücretine hükmedilmesinin hatalı olduğunu ileri sürmüştür. İstinaf sebepleriyle bağlı kalınarak yapılan incelemede; 1)Davacı tarafça, dava açılmadan önce sigorta şirketine başvuru yapılmış, murisin gelirine ilişkin bordro sunulmuş, sigorta şirketince bu bordro esas alınarak tazminat hesaplaması yapılmış ve davacıya 11/09/2014 tarihinde 22.237,86-TL ödeme yapılmıştır. Eldeki davada da bu bordro esas alınarak hesaplama yapılmıştır. Bordroda belirtilen miktar olan 1.071,00-TL, kaza tarihi olan 2014 yılı için brüt asgari ücret miktarına denk gelmektedir. Söz konusu bordro davacı tarafça sigorta şirketine başvuru sırasında da kullanılmıştır. Yine davacı tarafça murisin gelirinin daha fazla olduğuna ilişkin olarak dosyaya bir delil sunulmuş değildir. Dosya kapsamındaki Özel Güvenlik İşçileri Sendikası tarafından bildirilen rakamlar tek başına hükme esas alınabilir nitelikte bulunmamaktadır. Bu itibarla Mahkemece, murisin gelirine ilişkin olarak sunulan bordro dikkate alınarak hüküm kurulmasında usul ve yasaya aykırılık bulunmamaktadır. 2) Davacı tarafça bilirkişi raporu sunulduktan sonra talep artırım dilekçesi ile 9.723,89-TL tazminat talep edilmiş, Mahkemece, 29/08/2016 tarihli ek rapor temin edilerek bu rapora itibar edilerek hüküm kurulmuştur. İlk rapor alındıktan sonra davacı tarafa talebini artırması hususunda bir süre verilmiş değildir. Yargılama devam etmekte olup, Mahkemece temin edilen rapora itibar edilmeyerek yeni bir rapor veya ek rapor alınması her zaman muhtemeldir. Mahkeme, talep artırım dilekçesinde belirtilen miktar üzerinden karar vermek zorunda da değildir. Bu itibarla talebinin reddedilen kısmı için davacı aleyhine vekâlet ücretine hükmedilmesinde bir isabetsizlik bulunmamaktadır. 3) Kazaya neden olan araç ticari taksi olduğundan hükmedilecek tazminata avans faizi işletilmesi gerekirken yasal faize hükmedilmesi hatalı bulunmaktadır. Ancak bu yanılgının giderilmesi yeniden yargılamayı gerektirmediğinden Mahkemece verilen kararın kaldırılarak, hükmedilen tazminata avans faizi işletilmek suretiye yeniden hüküm kurulması gerekmiştir(HMK 353/1-b/2). HÜKÜM: Gerekçe uyarınca; 1- İstanbul 18. Asliye Ticaret Mahkemesi'nin 22/03/2017 tarih ve 2014/623 E.-2017/261 K. sayılı kararına karşı davacı vekili tarafından yapılan istinaf talebinin yukarıda (1) ve (2) nolu bentte açıklanan nedenlerle REDDİNE, (3) nolu bentte açıklanan nedenlerle KABULÜNE, 1/1- İstinaf yasa yoluna başvuran davacı tarafından yatırılan 31,40-TL maktu istinaf karar ve ilam harcı ile 85,70-TL istinaf yoluna başvurma harcının talep halinde davacıya İADESİNE, 1/2- İncelemenin duruşmasız olarak yapılması nedeniyle avukatlık ücreti takdirine yer olmadığına, 1/3- İstinaf yasa yoluna başvuran davacı tarafından istinaf aşamasında yapılan yargılama giderlerinin kendi üzerinde bırakılmasına, 2- İstanbul 18. Asliye Ticaret Mahkemesi'nin 22/03/2017 tarih ve 2014/623 E.-2017/261 K. sayılı kararının KALDIRILMASINA, 2/1- Davanın KISMEN KABUL KISMEN REDDİ İle; 3.502,36-TL maddi tazminatın 05/07/2014 tarihinden itibaren işleyecek avans faiziyle birlikte davalıdan alınarak davacıya verilmesine, fazlaya ilişkin talebin REDDİNE, 2/2- Alınması gerekli olan 239,22-TL karar ve ilam harcından peşin alınan 25,20-TL harç ile 26,38-TL tamamlama harcının mahsubu ile noksan kalan 187,64-TL harcın davalıdan alınarak hazineye gelir kaydına, 2/3- Davacı tarafından peşin olarak yatırılan 25,20-TL harcın, davalı tarafından ödenmesi gereken karar ve ilam harcından bu miktarın (25,20-TL’nin) davalıdan tahsili ile davacıya ödenmesine, bunun dışında davacının yapmış olduğu; ilk dava gideri 29,00-TL (başvurma ve vekalet harcı ), posta ve davetiye gideri 140,00-TL, bilirkişi ücreti 1.000,00-TL olmak üzere toplam 1.169,20-TL yargılama giderinin kabul / red oranına göre (% 36 ) 420,90-TL nin davalıdan alınarak davacıya ödenmesine, fazlaya ilişkin kısmın davacı üzerine bırakılmasına, 2/4- Davalı tarafından yapılan posta ve davetiye giderinden oluşan toplam 46,00-TL yargılama giderinin kabul ret oranı üzerinden hesaplanan 29,40-TL'nin davacıdan alınarak davalıya verilmesine, 2/5- Davacı kendini vekil ile temsil ettirdiğinden kabul edilen miktar yönünden hüküm tarihinde yürürlükte bulunan AAÜT uyarınca hesap ve takdir olunan 1,980,00-TL vekalet ücretinin davalıdan alınarak davacıya verilmesine, 2/6- Davalı kendini vekil ile temsil ettirdiğinden reddedilen miktar yönünden hüküm tarihinde yürürlükte bulunan AAÜT uyarınca hesap ve takdir olunan 1.980,00-TL vekalet ücretinin davacıdan alınarak davalıya verilmesine, 2/7- HMK 333. md. uyarınca davacı ve davalı tarafından yatırılan ve bakiye kalan gider avansının kararın kesinleşmesi sonrası talep halinde yatıran tarafa iadesine, Dosya üzerinde yapılan inceleme sonucunda 24/11/2016 tarihli ve 6763 sayılı Kanunun 42 nci maddesi ile değişik HMK.m.362/1-a hükmü gereğince kesin olmak üzere, oy birliğiyle karar verildi.04/10/2018."
"2017_1028_2018_1100_439610400.html","8. HUKUK DAİRESİ","2017/1028","2018/1100","31/01/2017","Yargılanmanın Yenilenmesi","GEREĞİ DÜŞÜNÜLDÜ:Davacı vekili dava dilekçesi ile, davacının maliki olduğu ... plaka sayılı aracın, davalı ...Sigorta A.Ş. tarafından kasko sigortası poliçesi ile sigortalı bulunduğunu, 09.08.2010 tarihinde meydana gelen hasar nedeni ile 11.939,60-TL zararın ödenmesi amacı ile ... Uyuşmazlık Hakem Heyetine başvurduklarını ancak başvurularının sürücü ... tarafından kullanıldığının ispatlanamadığı, aracı kullanan...'nun ise 1,35 promil alkollü olması sebebiyle reddedildiğini, yapılan itirazın ise yine aynı gerekçeler ile İtiraz Hakem Heyeti tarafından reddedildiğini, ancak İstanbul 77. Asliye Ceza Mahkemesinin 2015/367 E., 2015/1509K. sayılı kararı ile sürücünün ...olduğunun tespit edildiğini belirterek İtiraz Hakem Heyetinin 12.03.2014 tarih 2014/İHK-139 sayılı kararının yargılamanın iadesi yolu ile iptalini talep etmiştir. Davalı ... cevabında; Uyuşmazlıkta taraf bulunmadıklarını, yargılamanın iadesi sebebinin sınırlı olduğunu belirterek talebin reddini talep etmiştir. Davalı ...Sigorta Cevabında; Yargılamanın iadesi sebebinin sınırlı olup olayda bulunmadığını belirterek talebin reddini talep etmiştir. Mahkemece talebin ... kararının iptaline ilişkin olduğu 6502 sayılı Tüketicinin Korunması Hakkında Kanun 2,3/1-1 ve 73.maddesi uyarında davada tüketici mahkemesinin görevli olduğunu belirterek görevsizlik kararı vermiştir. Davacı istinaf yoluna başvurmuştur. İstinaf nedenleri; davacı vekili istinaf dilekçesinde; HMK 375 ve 443 maddesi uyarınca yargılamanın iadesi yolu ile İtiraz Hakem Heyeti kararının iptalini talep ettiklerini, mahkemenin görevli olduğunu belirterek istinaf yoluna başvurmuştur. Davacı HMK 375 ve 443maddeleri uyarınca STK İtiraz Hakem Heyetinin 12.03/2014 tarih 2014/İHK-139 sayılı kararının iptalini talep etmiştir. Sigortacılık Kanununda yargılamanın iadesine yönelik hüküm bulunmamaktadır. Ancak HMK 4431 m. yollaması ile niteliği uygun düştüğü ölçüde HMK 374-381 maddelerinin uygulanması mümkündür. Yine HMK 410/1maddesi uyarınca konusuna göre mahkeme tarafından yapılacağı belirtilen işlemin Asliye Hukuk veya Asliye Ticaret Mahkemeleri tarafından görüleceği karara bağlanmıştır. Bu durumda İtiraz Hakem Heyeti kararı konusuna göre tüketici mahkemeleri görev kapsamında kalsa dahi HMK 410/1.madde uyarınca yargılamanın yenilenmesinin Asliye Ticaret Mahkemesinde görülüp karara bağlanması gerektiği anlaşıldığından, HMK 353/1-a/3 maddesi uyarınca istinaf talebinin kabulü ile kararın kaldırılmasına karar vermek gerekmiştir. H Ü K Ü M : 1-Davacı vekilinin istinaf başvurusunun yukarıda açıklanan nedenle KABULÜ ile;istinaf istemine konu olan ve başlıkta yazılı bulunan ilk derece mahkemesi kararının HMK.m.353/1-a/3 hükmü uyarınca KALDIRILMASINA, 2-Dosyanın, yukarıda gösterilen biçimde işlem yapılmak üzere mahkemesine GÖNDERİLMESİNE; 3-Peşin alınan istinaf karar ve ilam harcı ile başvurma harcının istek halinde istinaf yasa yoluna başvuran davacıya İADESİNE, 4-Dosya üzerinde inceleme yapılması nedeniyle avukatlık ücreti takdirine YER OLMADIĞINA, HMK. m.353/1-a/3 hükmü uyarınca, dosya üzerinde yapılan inceleme sonucunda ve KESİN olmak üzere, oy çokluğuyla karar verildi.04/10/2018."
"2017_1029_2018_1135_441891400.html","8. HUKUK DAİRESİ","2017/1029","2018/1135","13/04/2017","Ölüm ve Cismani Zarar Sebebiyle Açılan Tazminat.","GEREĞİ DÜŞÜNÜLDÜ: Davacı vekili dava dilekçesi ile davalı ... nezdinde ZMMS sigorta poliçesi ile sigortalı bulunan ... plâka sayılı aracın yaya olan davacıya çarpması sonucu davacının malûl kaldığını, bu nedenle fazlaya ilişkin hakları saklı kalmak kaydıyla 1.000,00-TL(ıslah ile 198.647,50-TL) alacağın olay tarihinden itibaren yasal faiziyle birlikte davalıdan alınarak davacıya ödenmesini talep ve dava etmiştir. Davalı taraf davanın reddini talep etmiştir. Mahkemece yapılan yargılama sonucunda davanın kabûlü ile 198.647,50-TL alacağın 27.11.2013 tarihinden itibaren yasal faiziyle birlikte davalıdan alınarak davacıya ödenmesine karar verilmiştir. Davalı vekili istinaf yoluna başvurmuştur. İstinaf yoluna başvuran davalı vekili istinaf talebinden feragat etmiştir. Davalı vekilinin istinaf isteminden feragat ettiği ve vekaletnamesinde feragat yetkisinin bulunduğu anlaşıldığından HMK 349/2 maddesi uyarınca başvurunun feragat nedeni ile reddi gerekmiştir. HÜKÜM: Gerekçe uyarınca; 1-Davalı... Sigorta tarafından yapılan istinaf isteminden feragat nedeniyle istinaf isteminin ve dilekçesinin HMK.m.349/2 hükmü uyarınca REDDİNE, 2-Davanın esası bakımından inceleme yapılmadığından istinaf kanun yoluna başvuran davalı tarafından yatırılan 3.392,50-TL nispi istinaf karar ve ilâm harcının talep halinde davalıya iadesine, 3-İstinaf isteminde bulunan davalı tarafından yapılan giderlerin kendi üzerinde bırakılmasına, 4-İncelemenin dosya üzerinden yapılmış olması nedeniyle avukatlık ücreti takdirine yer olmadığına, HMK. m. 349/2, 361/1. hükmü gereğince, kararın tebliğinden itibaren 2 hafta içerisinde Yargıtay'a temyiz başvurusunda bulunma yolu açık olmak üzere, oy birliğiyle karar verildi.18/10/2018."
"2017_1031_2018_1432_452792000.html","15.HUKUK DAİRESİ","2017/1031","2018/1432","13/07/2017","Alacak","GEREĞİ GÖRÜŞÜLÜP DÜŞÜNÜLDÜ : Dava, giydirme cephe, cam korkuluk, kompozit tavan kaplaması vs. imatları konu alan eser sözleşmesi kapsamında ilave işler bedeli ile teminat mektuplarının iadesi, karşı dava ise geç teslim nedeniyle gecikme cezası istemine ilişkin olup; mahkemesince asıl davanın kabulüne, karşı davanın reddine dair verilen kararın davalı-karşı davacı vekillerince istinaf edilmesi üzerine, Dairemizce sair istinaf sebepleri incelenmeksizin teminat mektupları bedelleri üzerinden de dava harçlarının alımı yönünde verilen geri çevirme kararına uygun harç tahsilinin sağlanarak mahkemece önceki karar gibi yeniden esas hakkında kurulan hükme karşı davalı-karşı davacı vekili istinaf talebinde bulunmuştur. Mahkemece, talebe konu ilave işler bedeline ilişkin imalatların yapıldığının bilirkişi raporuyla belirlendiği ve talep edilen fiyatların da piyasa rayiçlerine uygun olduğuna yönelik bilirkişi görüşü kabul edilerek ilave işler bedelinin talebine ilişkin davanın kabulü ile teminat mektuplarının davacıya iadesine, yine karşı davaya yönelik olarak da işin teslimindeki gecikmenin ilave işlerin yapılmış olması nedeninden kaynaklandığı ve ihtirazi kayıt ileri sürülmeden işin teslim alınmış olmasına göre gecikme cezasının talep edilemeyeceğine ilişkin bilirkişi görüşü benimsenerek karşı davanın reddine karar verilmiştir. Davalı-karşı davacı istinaf talebinde özetle; asıl davaya yönelik istinafında ilave işler bedelinin hatalı olarak hesaplandığı, sözleşmenin fiyatlandırmaya yönelik ilgili hükümlerinin orada belirlenen usule ve prosedüre uyulmadan belirlendiğini; sözleşmedeki iki yıllık garanti süresi ve teminat mektuplarının iadesine ilişkin hükümler kapsamında iade şartlarının bulunmadığını belirterek kararın kaldırılarak asıl davanın reddi ile karşı davanın kabulüne karar verilmesini talep etmiştir. Tüm dosya kapsamına göre; mahkemece, asıl davada taraf iddiaları ve beyanları doğrultusunda yapılan ilave işlerin mahallinde keşifle belirlenmiş olması ve yapıldığı tarih itibariyle bedelinin de piyasa rayiçlerine uygun olduğunun kabulü, karşı davada da, gecikmenin talebe konu ilave işler nedeniyle yaşandığı ve işin de ihtirazi kayıt ileri sürülmeden teslim alındığının anlaşılmasına göre davalı-karşı davacı vekilinin sair istinaf taleplerinin reddine dair verilen karar doğrudur, teminat mektupları yönünden ise, taraflar arasındaki sözleşmenin 9.maddesi düzenlemesi de dikkate alınarak ve taraf beyanları da değerlendirildiğinde geçici kabul (tesim tarihi) tarihinin Kasım 2014 olarak kabulünün gerekeceği, dava tarihi (27.02.2015) itibariyle talebe konu teminat mektuplarının iadesi koşulları oluşmamış ise de yapılan yargılama ve karar tarihi (13.07.2017) itibariyle teminat mektuplarının iadesi süresinin geçtiği ve bu sırada iadesi şartlarının oluştuğu ve mahkemece verilen ilk karar sonrasında davalı tarafından teminat mektuplarının davacı tarafa iade edildiğinin anlaşılmasına göre, teminat mektuplarının iadesine yönelik olarak karar verilmesine yer olmadığına dair karar verilmesi gerektiği, ancak dava tarihi itibariyle teminat mektuplarının iadesi koşulları henüz bulunmadığından davalının bu hususta dava açılmasına sebebiyet verdiğinin kabulü mümkün olmadığından teminat mektuplarına ilişkin olarak yapılan yargılama gideri ve vekalet ücretinden davalı sorumlu tutulamayacağından bu hususa ilişkin olarak mahal mahkeme kararının kaldırılarak teminat mektuplarının iadesi talebine yönelik olarak karar verilmesine yer olmadığına, karar ve ilam harcının 1.486.371,81 TL üzerinden tahsiline, 840.000,00 TL teminat mektupları bedeli üzerinden davalı lehine vekalet ücretine hükmedilmesine, yargılama giderlerinin de davada talep edilen toplam miktarın teminat mektupları bedelinin toplam miktarına oranlanarak belirlenen oran karşılığında taraflara paylaştırılmasına dair yeniden esas hakkında hüküm kurulması gerekmiştir. HÜKÜM: Gerekçesi yukarıda açıklandığı üzere; A)1-Davalı-karşı davacı vekilinin istinaf talebinin asıl dava yönünden KISMEN KABULÜNE, karşı dava yönünden istinaf talebinin esastan REDDİNE, 2- İstanbul 13. Asliye Ticaret Mahkemesi'nin 13/07/2017 tarih ve 2017/548 Esas, 2017/571 Karar sayılı kararının KALDIRILMASINA, 3- Asıl dava yönünden; davanın KISMEN KABULÜ ile; - 1.486.376,81 TL'nin 26.01.2015 temerrüt tarihinden işleyecek değişen oranlı faizle birlikte davalıdan tahsili ile davacıya verilmesine, -Davacıya iade edilen 31.01.2014 tarihli ...bank A.Ş'ne ait 600.000,00 TL ve 240.000,00 TL bedelli iki adet teminat mektubunun iadesi konusunda karar verimesine yer olmadığına, 4-Karşı dava yönünden; davanın REDDİNE, B) İLK DERECE MAHKEMESİ YÖNÜNDEN Asıl Davada: 1-Asıl dava yönünden alınması gereken 101.534,40 TL nispi karar ve ilam harcından davacı-karşı davalı tarafça peşin olarak yatırılan 25.383,61 TL harcın mahsubu ile bakiye 76.150,79 TL harcın davalı-karşı davacıdan alınarak HAZİNEYE GELİR KAYDINA, 2-Asıl dava yönünden davacı-karşı davalı tarafından yatırılan 25.383,61 TL peşin harcın davalı-karşı davacıdan alınarak davacı-karşı davalıya verilmesine, 3-Davacı-karşı davalı tarafından yapılan 231,60 TL tebligat, posta ve 10.500,00 TL bilirkişi gideri olmak üzere toplam 10.731,60 TL yargılama giderinden davanın kabul ve ret oranına göre takdiren 6,868,23 TL'nin davalı-karşı davacıdan alınarak davacı-karşı davalıya verilmesine, bakiye miktarın davacı-karşı davalı üzerinde bırakılmasına, 4-Davalı-karşı davacı tarafından yapılan 50,00 TL tebligat posta ve 3.000,00 TL bilirkişi gideri olmak üzere toplam 3.050,00 TL yargılama giderinden davanın kabul ve ret oranına göre takdiren 1.098,00 TL'nin davacı-karşı davalıdan alınarak davalı-karşı davacıya verilmesine, bakiye miktarın davalı-karşı davacı üzerinde bırakılmasına, 5-Asıl dava yönünden davacı-karşı davalı kendisini vekil ile temsil ettirdiğinden karar tarihinde yürürlükte olan Avukatlık Asgari Ücret Tarifesi uyarınca kabul edilen miktar üzerinden hesaplanan 68.541,30 TL vekâlet ücretinin davalı-karşı davacıdan alınarak davacı-karşı davalıya verilmesine, 6-Asıl dava yönünden davalı-karşı davacı kendisini vekil ile temsil ettirdiğinden karar tarihinde yürürlükte olan Avukatlık Asgari Ücret Tarifesi uyarınca red edilen miktar üzerinden hesaplanan 47.550,00 TL vekalet ücretinin davacı-karşı davalıdan alınarak davalı-karşı davacıya verilmesine, 7-Taraflarca yatırılan gider avansından harcanmayan kısmın hüküm kesinleştiğinde ve istek halinde yatıran tarafa iadesine, Karşı Davada: 1-Karşı dava yönünden alınması gereken 35,90-TL nispi karar ve ilam harcının davalı-karşı davacı tarafça peşin olarak yatırılan 30.247,67 TL harçtan mahsubu ile bakiye 30.211,77 TL harcın karar kesinleştiğinde ve talep halinde davalı-karşı davacıya iadesine, 2-Karşı dava yönünden davacı-karşı davalı kendisini vekil ile temsil ettirdiğinden karar tarihinde yürürlükte olan Avukatlık Asgari Ücret Tarifesi uyarınca reddedilen miktar üzerinden hesaplanan 76.768,00 TL vekâlet ücretinin davalı-karşı davacıdan alınarak davacı- karşı davalıya verilmesine, 3-Karşı davacının yapmış olduğu giderlerin kendi üzerinde bırakılmasına, 4-Taraflarca yatırılan gider avansından harcanmayan kısmın hüküm kesinleştiğinde ve istek halinde yatıran tarafa iadesine, C) İSTİNAF İNCELEMESİ YÖNÜNDEN 1-Asıl dava yönünden davalı-karşı davacı tarafından yatırılan istinaf karar harcının istek halinde kendisine iadesine, 2-Karşı dava yönünden alınması gereken 35,90 TL karar harcından istinaf eden davalı karşı davacı tarafından yatırılan 31,40 TL'nin mahsubu ile bakiye 4,50 TL nin davalı karşı davacıdan tahsili ile hazineye gelir kaydına, 3-Davalı-karşı davacı tarafından yapılan 85,70-TL istinaf kanun yoluna başvurma harcı, 33,40 TL posta, tebligat gideri ve 51,70 TL tehir-i icra karar harcı olmak üzere toplam 170,80 TL istinaf yargılama giderinin davacı- karşı davalıdan alınarak davalı-karşı davacı tarafa verilmesine, 4-İstinaf incelemesi sırasında duruşma açılmadığından davalı-karşı davacı yararına vekâlet ücreti takdirine yer olmadığına, Dosya üzerinde yapılan inceleme sonucunda, 6100 sayılı HMK'nın 361. maddesi gereğince kararın tebliğ tarihinden itibaren 2 hafta içerisinde Yargıtay'da temyiz yolu açık olmak üzere 06/11/2018 tarihinde oybirliği ile karar verildi."
"2017_1033_2018_1170_433206100.html","15.HUKUK DAİRESİ","2017/1033","2018/1170","30/03/2017","İtirazın İptali","GEREĞİ GÖRÜŞÜLÜP DÜŞÜNÜLDÜ : Dava, kutulu pişmaniye üretimi nedeniyle sözlü eser sözleşmesi ilişkisinden kaynaklanan iş bedelinin tahsili için başlatılan ilamsız icra takibine yönelik itirazın iptali talebine ilişkin olup; mahkemece, ispatlanamayan davanın reddin dair verilen karar davacı vekilince istinaf edilmiştir. Davacı şirket yüklenici, davalı firma iş sahibidir. Davacı, davalı firma ile süregelen bir ticari ilişkilerinin olduğunu takip konusu alacağa ilişkin davalı tarafından verilen siparişin, siparişe uygun yer ve zamanda üretildiği halde davalı tarafça teslim alınmadığı gibi bedelinin de ödenmediğini belirterek 70.641,05-TL asıl alacak ve 5.602,72-TL işlemiş faiz olmak üzere toplam 76.243,77-TL cari hesap alacağının tahsili için giriştikleri icra takibine davalının haksız olarak itiraz ettiğinden bahisle itirazın iptali ve icra inkar tazminatı talebinde bulunmuştur. Davalı, iddiaların tümünü reddederek davacı tarafın sunduğu bilgi ve belgelerin önceki siparişle ilgili olduğunu ve onun da bedelinin ödendiğini belirterek, mahkemenin de yetkisine itirazla davanın reddini talep etmiştir. Davalı icra dosyasındaki itirazında da icra dairesinin yetkisine de itiraz etmiştir. Davalı-borçlu hakkında, Körfez İcra Dairesi'nin ... Esas sayılı takip dosyası ile cari hesaba dayalı 70.641,05-TL asıl alacak, 5.602,72-TL işlemiş faiz olmak üzere toplam 76.243,77-TL'nin tahsili amacıyla ilamsız icra takibi yapıldığı ve borçlunun da yetkiye ve borca itiraz ettiği anlaşılmıştır. Yargılama sırasında davacı şirket ticari defterleri bilirkişi tarafından incelenmiş ve 29/11/2016 tarihli bilirkişi raporunda, takip ve dava konusu edilen alacağa ilişkin proforma faturanın hangi siparişe ait olduğunun anlaşılmadığını, bir adet fatura bedelinin ödendiği, davacının defter kaydına göre 1.296,05-TL alacaklı olduğu belirtilmiştir. Davacı vekili istinaf talebinde özetle; davalı siparişi üzerine, ürünlerin siparişe uygun şekil, yer ve zamanda hazırlanıp teslime hazır hale getirildiği halde, davalının teslim almadığını belirterek davaya konu takiple iş bedelinin talep edildiğini, davanın haksız olarak reddedildiğini, davalı lehine kötüniyet tazminatına hükmedilmesinin de hatalı olduğundan bahisle kararın bozulmasını talep etmiştir. Tüm dosya kapsamından, taraflar arasında sözlü eser sözleşmesi ilişkisi bulunduğu ihtilafsız olup, davacının davaya konu fatura nedeniyle alacaklı olduğunu usulüne uygun olarak yasal delillerle ispatlayamaması nedeniyle mahkemece davanın reddine dair verilen karar dosya kapsamı, usul ve yasaya uygun ise de; sözleşmenin varlığı, davacının alacaklı ve borçlu olup olmadığı hususu yargılamayla belirlenmiş olmasına göre davacının takip yapmasında kötüniyetli olduğundan söz edilemez. Kaldı ki bu husus davalı tarafça da ispat edilmemiştir. Açıklanan nedenlerle, davacı tarafın istinaf talebinin kısmen kabulü ile, mahkeme kararının kaldırılarak şartları bulunmadığından davalı lehine hükmedilen kötüniyet tazminatı talebinin reddine dair yeniden esas hakkında hüküm kurulması gerekmiştir. HÜKÜM: Gerekçesi açıklandığı üzere; A)1-Davacı vekilinin istinaf talebinin KISMEN KABULÜNE, 2-Kocaeli 1. Asliye Ticaret Mahkemesi'nin 30/03/2017 tarih ve 2015/276 Esas, 2017/190 Karar sayılı kararının KALDIRILMASINA, 3- Davanın REDDİNE, 4-Davalının kötüniyet tazminatı talebinin REDDİNE, B) İLK DERECE MAHKEMESİ YÖNÜNDEN 1-Alınması gereken 35,90 TL maktu karar ve ilam harcının peşin alınan 920,86-TL harctan mahsubu ile fazla yatırılan 884,96-TL harcın kararın kesinleşmesini takiben ve istek halinde davacı tarafa iadesine, 2-Davacı tarafından yapılan yargılama giderlerinin üzerinde bırakılmasına, 3-Davalı kendisini vekil ile temsil ettirdiğinden karar tarihinde yürürlükte olan Avukatlık Asgari Ücret Tarifesi uyarınca 8.736,81-TL vekalet ücretinin davacıdan alınarak davalıya verilmesine, Davacı tarafından yatırılan gider avansından harcanmayan kısmın hüküm kesinleştiğinde ve istek halinde davacı tarafa iadesine, C) İSTİNAF İNCELEMESİ YÖNÜNDEN 1-Davacı tarafından yatırılan istinaf karar harcının hüküm kesinleştiğinde ve istek halinde davacı tarafa iadesine, 2-Davacı tarafından yapılan 85,70-TL istinaf kanun yoluna başvurma harcı, 39,80-TL tebligat ve posta gideri olmak üzere toplam 125,50-TL istinaf yargılama giderinin davalıdan alınarak davacı tarafa verilmesine, 3-İstinaf incelemesi sırasında duruşma açılmadığından vekalet ücreti taktirine yer olmadığına, Dosya üzerinde yapılan inceleme sonucunda, 6100 sayılı HMK'nın 361. maddesi gereğince kararın tebliğ tarihinden itibaren 2 hafta içerisinde Yargıtay'da temyiz yolu açık olmak üzere 26/09/2018 tarihinde oybirliği ile karar verildi."
"2017_1037_2018_2129_438083200.html","16. HUKUK DAİRESİ","2017/1037 Esas","2018/2129 Karar","16/12/2016","İtirazın İptali (Kıymetli Evraktan Kaynaklanan)","GEREĞİ DÜŞÜNÜLDÜ: Davacı vekili dava dilekçesinde; müvekkilinin, düzenleyeni ... olan, 20.12.2006 düzenleme tarihli ve 30.06.2007 vade tarihli 20.000,00 USD bedelli bononun meşru hamili olduğunu, bahse konu bononun vadesinde ödenmediğinden müvekkilinin davalıdan olan alacağının tahsili zımnında İstanbul ... İcra Müdürlüğünün ... E sayılı dosyası ile icra takibi başlatıldığını, davalının bonoya konu borcu ödemediği gibi icra takibine haksız olarak itiraz ettiğini ve takibin durmasına sebebiyet verdiğini iddia ederek davalı tarafından takibe yapılan itirazın iptaline, %20 icra inkar tazminatının davalıdan tahsiline karar verilmesi talep ve dava edilmiştir. Davalı vekili cevap dilekçesinde ; davacı tarafından toplamda 20.000,00 USD bedelli 1 adet kambiyo senedine dayanarak, kambiyo senedi niteliğine göre yasal takibe başlanılması gereken 3 yıllık zamanaşımı süresi geçmiş olduğu için İstanbul ... İcra Müdürlüğü’nün ... E sayılı dosyasında “ilamsız takip” başlatıldığını, gönderilen ödeme emrine karşı borca ve ferilerine müvekkili tarafından yapılan itiraz neticesinde takibin durdurulduğunu, davacı vekili tarafından haksız ve mesnetsiz bir şekilde huzurdaki itirazın iptali davası açıldığını, Türk Ticaret Kanunu madde 749’a göre; kambiyo senetlerinden doğan istemlerin, vadenin geldiği tarihten itibaren üç yıl geçmekle zamanaşımına uğrayacağını, dava konusu icra takibine mesnet tutulan bonoların da üç yıllık zamanaşımı süresinin geçtiğini ve kambiyo senedi vasfını yitirdiğini, gerek temel ilişkinin varlığını ve niteliğini, gerekse o ilişkiden doğan bir alacağın bulunduğunu ve alacak miktarını kanıtlama yükümlülüğünün davacı tarafa ait olduğunu, davaya konu edilen 30.06.2007 vade tarihli emre muharrer senette yazılı alacak için sebepsiz iktisap yolu ile süresinde dava açılması gerekirken böyle bir dava da ikame edilmediğini , bononun zamanaşımına uğradığı tarihin üzerinden de 1 yıllık süre geçtiğinden sebepsiz zenginleşme yönü ile de huzudaki davanın zamanaşımı nedeni ile reddi gerektiğini, borcu kabul anlamına gelmemekle birlikte, alacaklı tarafından müvekkillerine gönderilen ilamsız takibe dayalı ödeme emrinde 20.000,00 USD talep edildiğini, ancak bononun üzeri çizilerek USD yapıldığını, TL bedelli olan bonoda tahrifat yapıldığını ve müvekkilinin de tahrifat yapılan kısımda imzası bulunmadığını, bu hali ile TL alacağı olan senet üzerlerinde tahrifat yapılarak kötü niyetli olarak USD haline getirildiğini iddia ederek davanın reddine, %20 kötü niyet tazminatının davacıdan tahsiline karar verilmesi istenmiştir. Davaya konu İstanbul ... İcra Müdürlüğünün ...esas sayılı dosyasının incelenmesinde davacı alacaklının davalı borçlu ... ile dava dışı ... aleyhine 20/12/2006 tanzim ve 30/06/2007 vade tarihli 20.000 USD miktarlı bonoya dayanarak ilamsız takip başlattığı, borçlu davalının süresinde itiraz ettiği ""alacaklıya borcunun bulunmadığını, takibe, borca, ödeme emrine, işlemiş faize itiraz ettiğini, senedin senet hükmünde olmadığını,"" beyan ettiği , takip dayanağı senedin fotokopisinin incelenmesinde; senedin keşidecisinin davalı ..., lehdarının dava dışı borçlu ... olduğu, senedin ... tarafından davacı alacaklı ...'e ciro edildiği, ...'in de M....'na vekaleten ...'na cirolandığı, davacı alacaklının bonoda ciranta olduğu görülmüştür. İstanbul 1. Asliye Ticaret Mahkemesinin 16/12/2016 tarihli 2016/324 esas 2016/938 karar sayılı ilamıyla ""TTK 778 yollamasıyla aynı yasanın 749.maddesine göre poliçeyi kabul edene (bonolarda keşideciye) karşı açılacak davaların vadenin geldiği tarihten itibaren 3 yıl geçmekle zamanaşımına uğrayacağı,"" aynı madde atfıyla TTK 732.maddede ""zamanaşımı sebebiyle düzenleyenin bonodan doğan yükümlülükleri düşmüş olsa bile senet hamiline karşı onun zararına zenginleşmiş olabilecekleri kadar borçlu kaldıklarını ve zamanaşımı süresinin bononun zamanaşımına uğradığı tarihi takip eden, tarihten itibaren 1 yıl olduğunun düzenlendiği"" gerekçesiyle zamanaşımı nedeniyle davanın reddine, davacının kötü niyetinin ispatlanamadığından kötü niyet tazminatı talebinin de reddine karar verilmiştir. Davacı vekilinin süresinde ibraz ettiği istinaf dilekçesinde; BK 146.maddede ""her alacağın kanunda aksine hüküm bulunmadıkça 10 yıllık zamanaşımına tabi olduğunu"", senedin tanzim tarihinden itibaren 10 yıllık sürenin dolmadığını, dava konusu senedin yazılı delil başlangıcı hükmünde olduğunu, BK 82.maddenin 2 ve 10 yıllık sürelerden bahsettiğini, davalının imzasını inkar etmediğini, tanıklarının dinlenmeden karar verildiğini, usulden reddedilen davada nisbi vekalet ücretine hükmedilemeyeceğini beyanla, mahkeme kararının kaldırılmasını talep ettiği görülmüştür. Davalı vekili istinaf dilekçesine karşı ibraz ettiği cevap dilekçesinde; takibe konu bononun 30/06/2007 tarihli olduğunu, vade tarihinden 3 yıl sonra zamanaşımına uğradığını, davacı alacaklının TTK 732. Madde gereğince bononun zamanaşımına uğradığı tarihten itibaren bir yıl içinde sebepsiz zenginleşmeden dolayı dava açmadığını, alacağın zamanaşımına uğradığını beyanla, istinaf talebinin reddine kararın onanmasına karar verilmesini talep etmiştir. GEREKÇE: Uyuşmazlık konusu, zamanaşımına uğramış bonodan kaynaklanan alacağın tahsili talebi ile başlatılan ilamsız takibe itirazın iptaline ilişkindir. Davaya konu İstanbul ... İcra Müdürlüğünün ... esas sayılı icra dosyasında davacı alacaklının davalı borçlu ... ile dava dışı borçlu ...l aleyhine ilamsız takip başlattığı, davalı borçlu ...'ün yasal sürede itirazı üzerine davacının itirazın iptali davası açtığı anlaşılmıştır. Davacı vekilinin istinaf dilekçesinde; TBK 146.madde gereğince davanın 10 yıllık zamanaşımına tabi olduğunu, BK 82.madde gereğince 2 ve 10 yıllık süreler bulunduğunu, tanıklarının dinlenmeden karar verildiğini, ileri sürdüğü görülmüşse de, takibe konu bononun incelenmesinde ...'ün keşideci, ...'ün lehtar, davacının ise ciranta olduğu, davacı ve davalı arasında ticari ilişki bulunmadığı anlaşılmıştır. TTK 778/1-d maddesinde; ""bononun niteliğine aykırı düşmedikçe ödememe hallerinde başvurma haklarına dair TTK 732.maddenin uygulanacağı"" düzenlenmekle ve sebepsiz zenginleşme başlıklı 732/4 maddesinde ""zamanaşımı süresinin poliçenin zamanaşımına uğradığı tarihi takip eden tarihten itibaren 1 yıl olduğu,ispat yükünün sebepsiz zenginleşmediğini iddia edene ait olduğu "" düzenlenmiştir. Takibe konu bononun 30/06/2007 vade tarihinden itibaren 3 yıllık zamanaşımı süresinin 30/06/2010 tarihinde dolduğu, bonodan dolayı alacaklı olduğunu iddia eden davacının, bononun zamanaşımına uğradığını iddia ettiği tarihten itibaren 1 yıl içerisinde TTK 732/1-4 maddesi gereğince, bono bedeli kadar sebepsiz zenginleşmeden dolayı takip yaparak dava açabileceği, ancak 1 yıllık sürenin de 30/06/2011 tarihinde dolduğu, takip tarihi olan 02/10/2014 tarihinde zamanaşımı sürelerinin geçtiği,davacı ciranta ile davalı keşideci arasında ticari ilişki bulunmadığından, genel hükümlere göre ispat imkanı tanınmasına yönelik talebin yerinde olmadığı anlaşılmakla, mahkeme kararının yerinde olduğu kanaatiyle istinaf isteminin esastan reddine karar verilmiştir. KARAR: 6100 sayılı HMK.'nın 353/1-b-1 maddesi gereğince yerinde görülmeyen istinaf isteminin ESASTAN REDDİNE, Alınması gereken 35,90 TL harçtan peşin alınan 31,40 TL harcın mahsubu ile bakiye 4,50 TL eksik harcın davacıdan alınarak hazineye irat kaydına, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, İstinaf yargılama giderlerinin davacı üzerinde bırakılmasına, Dosya içerisinde bulunan ve harcanmayan gider avanslarının karar kesinleştiğinde talepleri halinde yatıranlara iadesine, Dair, dosya üzerinde yapılan inceleme sonucunda iş bu kararın tebliğinden itibaren 2 hafta içinde Yargıtay temyiz yolu açık olmak üzere oy birliği ile karar verildi. 12/10/2018"
"2017_1038_2018_963_435183500.html","8. HUKUK DAİRESİ","2017/1038","2018/963","21/02/2017","Ölüm Ve Cismani Zarar Sebebiyle Açılan Tazminat","GEREĞİ DÜŞÜNÜLDÜ: Davacılar vekili dava dilekçesinde; davacıların murisi...'nin sürücüsü, davalının ZMMS sigortacısı(poliçe 26.06.2015-26.06.2016) olduğu sigortalı .... plaka sayılı araç ile tam kusurlu olarak 26.04.2016 tarihinde yaptığı kazada vefat ettiğini, davacıların murisin desteğinden yoksun kaldığını belirterek fazlaya ilişkin hakları saklı kalmak üzere herbir davacı için 2.500,00-TL destekten yoksun kalma tazminatının temerrüt tarihinden itibaren avans faizi ile davalıdan alınarak davacıya ödenmesini talep ve dava etmiştir. Davalı vekili cevabında; davanın reddini talep etmiştir. Mahkemece;2918 sayılı KTK'nın 92maddesinde 6704 sayılı yasa ile yapılan değişikliğin 25.04.2016 tarihinde yürürlüğe girdiğini aynı maddenin g bendi uyarınca davacının desteğin kusuruna denk gelen kısım için talepte bulunamayacağını belirterek davanın reddine karar vermiştir.Verilen karara karşı davacılar vekili istinaf yoluna başvurmuştur. İstinaf nedenleri; 6704 sayılı kanun ile yapılan değişikliklerin Anayasaya aykırı olduğunu, bu konuda Anayasa Mahkemesine başvuru yapıldığını, bunun bekletici mesele yapılması gerektiğini belirterek istinaf yoluna başvurmuştur. Yapılan değerlendirilmede;Davacıların murisi ...nin sürücüsü, davalının ZMMS sigortacısı(poliçe başlangıç tarihi 26.06.2015- bitiş tarihi 26.06.2016) olduğu sigortalı 06 DYS 59 plaka sayılı araç ile tam kusurlu olarak 26.04.2016 tarihinde yaptığı kazada vefat ettiği, davacıların murisin desteğinden yoksun kaldığı hususunda ihtilaf bulunmamaktadır. 6704 sayılı Yasanın iptali için davalı tarafından Anayasa Mahkemesine başvurulduğuna ilişkin belge ibraz edilmediği, 01/06/2015 tarihinde yürürlüğe giren Karayolları Motorlu Araçlar Zorunlu Mali Sorumluluk Sigortası Genel Şartları; yürürlüğe girmesinden sonra düzenlenen poliçelerde geçerli olacağından, poliçenin düzenlendiği tarih itibariyle Karayolları Motorlu Araçlar Zorunlu Mali Sorumluluk Sigortasının kapsamı tüm taraflarca bilinmektedir. Genel şartlarda içeriği belirlenmiş tazminatlara ilişkin talepler bakımından sigortacının sorumluluğu, kaza tarihinde geçerli olan poliçe kapsamında ve sigorta limitleri dahilinde üçüncü kişilerin uğradıkları zararları tazmin etmekte sınırlıdır. 2918 sayılı Karayolları Trafik Kanununun 92.maddesinin (a) ve (c) bentleri, Trafik Sigortası Genel Şartları A.1 ve A.3 maddesi, A.5 maddesinin (ç) bendi ve yine A.6 maddesinin (c) ve (d) bentleri birlikte değerlendirildiğinde; bir motorlu aracın işletilmesi sırasında meydana gelen ölüm olayına bağlı olarak destekten yoksun kalma halinde , destekten yoksun kalınan zararın ZMM sorumluluk kapsamında olması için ölenin üçüncü kişi olması ve desteğin kusursuz bulunması gerekmektedir. Somut olayda; davacının desteği sürücü ...in sevk ve idaresindeki ... plaka sayılı araç ile 26/04/2016 tarihinde yapmış olduğu trafik kazasında öldüğü ve tam kusurlu bulunduğu anlaşılmaktadır. Bu durumda davalı ... şirketinin sorumluluğu 01/06/2015 tarihinde yürürlüğe giren Karayolları Motorlu Araçlar Zorunlu Mali Sorumluluk Sigortası Genel Şartlarına göre düzenlenen ve başlangıç tarihi 26/06/2015 olan poliçe şartlarına göre belirlenecektir. Karayolları Motorlu Araçlar Zorunlu Mali Sorumluluk Sigortası Genel Şartları A.3 maddesine ve A.5 maddesinin (ç) bendine göre; ancak üçüncü kişinin ölümü dolayısıyla meydana gelen destek zararları, destekten yoksun kalma teminatı kapsamındadır. Sigortacının destek zararlarından sorumlu olması için motorlu aracın işletilmesi sırasında, mutlaka ölen kişinin üçüncü kişi olması gerekir. Bundan ayrı yine genel şartların A.6 maddesi (d) bendinde; destekten yoksun kalan hak sahibinin sigortalının sorumluluk riski kapsamında olmakla beraber destek şahsın kusuruna denk gelen destek tazminatı talepleri, teminat dışı tutulduğundan; tam kusuru ile kendi ölümüne neden olan sürücü ...'in kusuruna isabet eden destek tazminatı sigorta teminatı kapsamında değildir. Kaza tarihinde yürürlükte bulunan Karayolları Trafik Kanununda da sigortalının sorumluluk riski kapsamında olmayan destek tazminatı talepleri ile destekten yoksun kalan hak sahibinin, sigortalının sorumluluk riski kapsamında olmakla beraber destek şahsın kusuruna denk gelen destek tazminatı taleplerinin sigorta teminatı kapsamında olduğuna ilişkin bir düzenleme olmadığı ve kapsama giren teminat türleri arasında sayılmadığına göre; davacıların destek tazminatı talep etme hakkı bulunmadığından davacılar vekilinin başvurusunun ""Yargıtay 17.Hukuk Dairesi 29/05/2017 gün 2016/14573-2017/6035 sayılı kararı"" uyarınca reddi doğru bulunduğundan istinaf talebinin reddine karar vermek gerektiği sonuç ve kanaatine varılmıştır. HÜKÜM:Gerekçe uyarınca, 1-Usul ve yasaya uygun mahkeme kararına yönelik davacılar vekilinin istinaf başvurusunun HMK.m.353/1-b/1 maddesi gereğince ESASTAN REDDİNE, 2- Alınması gereken 35,90 .- TL harçtan peşin yatırılan 31,40.-TL maktu harcın düşümü ile 4,50 TL harcın davacılardan tahsili ile hazineye gelir kaydına, 3-İncelemenin duruşmasız olarak yapılması nedeniyle avukatlık ücreti takdirine yer olmadığına, 4-Yasa yoluna başvuran davacılar tarafından yapılan giderlerin üzerlerinde bırakılmasına, Dosya üzerinde yapılan inceleme sonucunda, 20/7/2017 tarih ve 7035 sayılı Kanunun 31 inci maddesiyle değişik HMK. m. 361/1. hükmü gereğince, kararın tebliğinden itibaren 2 hafta içerisinde Yargıtay'a temyiz başvurusunda bulunma yolu açık olmak üzere, oy birliğiyle karar verildi.. 01/10/2018."
"2017_1040_2018_1024_441894300.html","8. HUKUK DAİRESİ","2017/1040","2018/1024","15/05/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacı vekili dava dilekçesi ile; 04/05/2012 tarihinde davacının kullanmakta olduğu motosiklete arkadan gelen ...'nin sevk ve idaresindeki tescilsiz ve sigortasız motosikletin çarpması şeklinde meydana gelen kaza sonucu 9 Eylül Üniversitesi Uygulama ve Araştırma Hastanesince düzenlenen 28/03/2016 tarihli raporda belirtildiği üzere %17.2 oranında malûl kaldığını, davalı Güvence Hesabına yapılan başvurunun reddedildiğini belirterek fazlaya ilişkin hakları saklı kalmak kaydıyla şimdilik 5.000,00-TL malûliyet tazminatının davalıdan tahsiline karar verilmesini talep etmiş, 25/11/2016 tarihli ıslah dilekçesi ile talebini 59.948,00-TL'ye yükseltmiştir. Davalı Güvence Hesabı vekili cevap dilekçesi ile; davacı tarafından dosyaya sunulan malûliyet raporunun hükme esas alınamayacağını belirterek talebin reddine karar verilmesini istemiştir. Sigorta Tahkim Komisyonu Uyuşmazlık Hakem Heyetince; meydana gelen kazada davacının kullandığı motosiklete çarpan tescilsiz ve sigortasız motosiklet sürücüsü ...'nin tam kusurlu olduğu, davacıdaki malûliyet oranının 9 Eylül Üniversitesi Uygulama ve Araştırma Hastanesinin 28/03/2016 tarihli Sağlık Kurulu Raporu ile %17.2 olarak belirlendiği hususları dikkate alınarak 18/11/2016 tarihli hesap bilirkişisi raporu doğrultusunda davacının talebinin kabûlü ile 59.948,00-TL tazminatın davalıdan tahsiline karar verilmiş, karara karşı davalı Güvence Hesabı vekilince yapılan itiraz üzerine İtiraz Hakem Heyetince itirazın reddine karar verilmiş, karara karşı davalı Güvence Hesabı vekilince istinaf yoluna başvurulmuştur. Davalı Güvence Hesabı vekilinin istinaf sebepleri; 9 Eylül Üniversitesi Uygulama ve Araştırma Hastanesinin 28/03/2016 tarihli Sağlık Kurulu Raporunun hükme esas alınamayacağı, yargılamada esas alınan hesaplama yönteminin hatalı olduğu, müterafik kusur indirimi yapılmadığı hususlarına ilişkindir. Dava, trafik kazası nedeniyle maddi tazminat talebine ilişkin bulunmaktadır. Dosya içerisindeki bilgi ve belgelere, hakem kararının gerekçesine dayanılan delillerin tartışılıp değerlendirilmesinde ve özellikle kazanın meydana geldiği tarihte yürürlükte olan yasal düzenlemeler ile Yargıtayın yerleşmiş uygulamaları dikkate alındığında, davacının kazadan hemen sonra görmüş olduğu tüm tedavi evraklarının değerlendirilmesi sonucunda, 11/10/2008 tarihli ve 27021 sayılı Resmi Gazetede yayınlanarak yürürlüğe giren Çalışma Gücü ve Meslekte Kazanma Gücü Kaybı Oranı Tespit İşlemleri Yönetmeliği ile bu yönetmelik ekindeki Meslekte Kazanma Gücünün Azalma Oranları Tespit Cetveli dikkate alınarak, Dokuz Eylül Üniversitesi Uygulama ve Araştırma Hastanesince düzenlenen ve 04/05/2012 tarihinde meydana gelen trafik kazasına bağlı yaralanma sonucunda oluştuğu belirgin olan maluliyete ilişkin raporun hükme esas alınmasında herhangi bir isabetsizlik bulunmamasına; 04/05/2012 tarihinde meydana gelen trafik kazası sonucunda meydana gelen bedengücü kaybı zararı hesaplamasında izlenecek yöntem bakımından, kazadan çok sonra 01/06/2015 tarihinde yürürlüğe giren Genel Şartlardaki değişikliklerin uygulanabilir olmadığının açık olmasına, bu durumda kaza tarihi itibariyle Yargıtay uygulamaları ile kabul edilen PMF 1931 Yaşam Tablosu doğrultusunda sıfır teknik faiz uygulanmak suretiyle tazminat belirlemesi yapılmasında da herhangi bir yanılgı bulunmamasına; davacının sevk ve idaresindeki motosikleti ehliyetsiz olarak kullanmasının kazanın oluşunda herhangi bir etkisinin olmaması, davacıda var olan yaralanmanın niteliği ve vücut bölgesi değerlendirildiğinde kask takıp takmamanın oluşan zararın artmasında katkı sağladığı düşünülemeyeceğine, dizlik kullanımının da Karayolları Trafik Yönetmeliğinin 150/2 maddesi uyarınca zorunlu tertibatlar arasında sayılmaması ve davalı tarafından da zorunlu olmasa da dizlik kullanmamanın somut olayda davacıda oluşan zararın artmasına nasıl katkı sağladığı usulüne uygun şekilde ileri sürüp kanıtlanmadığına göre, müterafik kusur indirimi yapılmaksızın hüküm tesis edilmesinde usul ve yasaya aykırı herhangi bir yön bulunmamasına göre; davalı vekilinin tüm istinaf itirazlarının HMK.m.353/1-b/1 hükmü uyarınca reddine karar verilmesi gerektiği sonucuna varılarak aşağıdaki biçimde hüküm tesis edilmiştir. HÜKÜM: Gerekçe uyarınca; 1-Usul ve esas yönünden hukuka uygun bulunan 17/04/2017 tarih ve 2017/İ.771-2017/İHK-1294 sayılı Sigorta Tahkim Komisyonu İtiraz Hakem Heyeti kararına yönelik olarak davalı Güvence Hesabı vekili tarafından yapılan istinaf başvurusunun HMK. 353/1-b/1 maddesi gereğince ESASTAN REDDİNE, 2-İstinaf yasa yoluna başvuran davalı tarafından peşin olarak yatırılan 31,40-TL maktu karar ve ilam harcının talebi halinde davalıya İADESİNE, 3-İncelemenin duruşmasız olarak yapılması nedeniyle avukatlık ücreti takdirine yer olmadığına, 4-Davalı tarafından istinaf aşamasında yapılan giderlerin kendi üzerinde bırakılmasına, HMK. m. 353/1-b/1 hükmü uyarınca, dosya üzerinde yapılan inceleme sonucunda ve 7035 sayılı Kanunun 31 maddesi ile değişik HMK. m. 361/1 maddesi gereğince, kararın tebliğinden itibaren 2 hafta içinde Yargıtay nezdinde temyiz yasa yolu açık olmak üzere, oy birliğiyle karar verildi.04/10/2018."
"2017_1040_2018_1370_444062900.html","15.HUKUK DAİRESİ","2017/1040","2018/1370","07/07/2017","Alacak","GEREĞİ GÖRÜŞÜLÜP DÜŞÜNÜLDÜ : Davacı vekili, taraflar arasında düzenlenen 10/07/2015 tarihli sözleşme ile davalıya ait ... İstanbul Projesi kapsamında temel çıkış rampası hafriyat işlerinin müvekkili tarafından yapılmasının kararlaştırıldığını, müvekkilinin edimlerini tamamladığını, ancak davalının 30/11/2015 tarihli 178574 seri nolu fatura ile 30.000,00 TL bedelli İş Güvenliği kesintisi yaptığını, müvekkilinin ayrıca 4.500,00 TL cari hesap bakiyesi olmak üzere davalıdan toplam 34.500,00 TL alacağı bulunduğunu, yapılan kesintinin sözleşmeye aykırı olduğunu, sözleşme gereği müvekkilinin dava dışı ... Birimi ve Eğitim Danışmanlık Mühendislik Hizmetleri Limited Şirketinden İş Güvenliği Hizmeti aldığını ve davalının işinde bu hizmetten yararlandığını, müvekkilinin 30/12/2015 tarihli ihtarname ile 34.500,00 TL'nin ödenmesinin istendiğini ve iade faturası düzenlenerek gönderildiğini, müvekkilinin iş sağlığı güvenliği kesintisini gerektirecek bir eyleminin olmadığını ileri sürerek, 34,500,00 TL'nin ihtarnamenin davalıya tebliğ tarihinden işleyecek en yüksek banka mevduat faizi ile davalıdan tahsiline karar verilmesini talep ve dava etmiştir. Davalı vekili, söz konusu cezanın İş Güvenliği Kesintisi olmayıp, gecikme cezası olduğunu, davacının işi 10/08/2015 tarihinde bitirilmesi gerekirken 06/11/2015 tarihinde bitirdiğini, sözleşmenin 11 Maddesi uyarınca 6 Günlük Gecikme Cezası karşılığı 30.000,00 TL gecikme cezası kesildiğini, davacı tarafından kesilen faturanın iade faturasıyla iade edildiğini, taraflarca imzalanan hakediş kapak formunda İş Güvenliği Kesintisi ve Gecikme Cezasının aynı kalemde yer aldığı için davacı tarafa müvekkili şirket tarafından gönderilen fatura üzerine sehven ""Hakediş İş Güvenliği Kesintisi"" yazıldığını, davacı tarafın söz konusu kesintinin gecikme cezası olduğunu bilerek kötü niyetli davranarak ve müvekkil şirkete iade faturası kestiğini belirterek, davanın reddine karar verilmesini istemiştir. Mahkemece, taraflar arasında kararlaştırılan cezai şartın ifaya ekli cezai şart olduğu, sözleşme gereğince işin 10/08/2015 tarihinde bitmesi kararlaştırılmasına rağmen, 82 günlük bir gecikme yaşandığı, sözleşmenin 11.maddesi gereğince davalının ''Hakediş İş Güvenliği Kesintisi'' adı altında 30/11/2015 tarihli 178574 nolu 30.000,00 TL fatura düzenlediği, faturanın davacı defterlerinde kayıtlı olmadığı, davacı defterlerine göre dava tarihi itibariyle davacının 34.500,00 TL alacaklı olduğunun anlaşıldığı, kesin hakediş kapağının taraflarca imzalandığından ifaya eklenen cezai şart niteliğindeki 30/11/2015 tarihli 178574 nolu 30.000,00 TL fatura bedelinin mahsubunun gerektiği, bu durumda davacının 4.500,00 TL bakiye cari hesap alacağının kaldığı gerekçeleriyle davanın kısmen kabulü ile, 4.500,00 TL'nin 08/01/2016 tarihinden itibaren işleyecek en yüksek avans faizini geçmemek üzere en yüksek banka mevduat faizi ile davalıdan alınarak davacıya verilmesine, davacının fazlaya ilişkin taleplerinin reddine karar verilmiştir. Davacı vekili istinaf dilekçesinde, müvekkilinin edimlerini yerine getirmiş olması nedeniyle davalının 30/11/2015 tarihli faturayla yaptığı kesintinin sözleşmeye aykırı olduğunu, oysa müvekkilinin dava dışı ... isimli firmadan iş güvenliği hizmeti aldığını ve davacı için yaptığı işte bu hizmetten faydalandığını, düzenlenen hakediş kapağında 30.000,00 TL'nin İSG ceza kesintisi olarak belirtildiğini, ancak müvekkilinin iş sağlığı güvenliğini tam sağladığından ceza kesintisi yapılmasını gerektirir bir husus bulunmadığını, davalının ceza kesintisi yapılmasını gerektirir bir sebep de bildirmediğini, buna rağmen mahkemece kesintinin gecikme cezası olduğu kabulü ile davanın kısmen kabulüne karar vermesinin hatalı olduğunu, bilirkişi raporunda kesintinin 6 günlük gecikme cezası olarak yapıldığı belirtilmesine rağmen davacının bu hususu ispat edemediğini, işin gecikmesinin müvekkilinden kaynaklanmayıp, müvekkilinin yaptığı hafriyat işinin iksa ve kazı işlerine bağlı olduğundan davalının kazı ve iksa işini geciktirmesi nedeniyle müvekkilinin de hafriyat atığını almasının geciktiğini, bu durumun davalının bilgisi dahilinde olduğundan müvekkilinden talepte bulunmadığını ve gecikme cezası istemediğini, davalının kendi kusurlu davranışı ile ifanın geciktiğinin farkında olduğunu, mahkemenin davalının usulsüz işlemini onaylar nitelikte karar verdiğini, faturanın konusunun gecikme cezası olduğu kabul edilseydi davalının iade faturasından sonra yeni fatura kesmesi gerektiğini, davalının iş güvenliği kesintisi yaptığını, fakat bunu yapmak için bir nedeni de bulunmadığını, bu nedenlerle, mahkemenin davalıdan 34.500,00 TL'nin tahsiline karar verilmesi gerekirken kısmen kabul kararı vermesinin hatalı olduğunu belirterek, yerel mahkeme kararının kaldırılarak, davanın tümden kabulüne karar verilmesini istemiştir. Dava, eser sözleşmesinden kaynaklanan iş bedeli alacağının tahsili istemine ilişkindir. Davacı yüklenici 34.500,00 TL iş bedeli alacağı bulunduğunu, bunun 30.000,00 TL'sinin iş sahibi tarafından iş sağlığı ve güvenliği kesintisi adıyla haksız olarak kesildiğini belirterek, tahsilini istemiş, davalı ise söz konusu kesintinin iş sağlığı güvenliği kesintisi olarak bildirilmesinin hataya dayandığını, aslında gecikme cezası niteliğinde olduğunu savunmuştur. Bilirkişilerce yapılan inceleme ve hesaplamalar sonucu düzenlenen 31/08/2016 tarihli bilirkişi kurulu raorunda, söz konusu kesintinin sözleşmenin 11. Maddesi gereğince ifaya ekli cezai şart niteliğindeki 6 günlük gecikme cezasından kaynaklandığı, kesin hakediş kapağının da taraflarca imzalandığı, faturanın kabulü halinde 34.500,00 TL fatura bedelinden 30.000,00 TL'nin mahsubu halinde davacının 4.500,00 TL bakiye cari hesap alacağı bulunduğu belirtilmiştir. 19/01/2017 tarihli raporda ise, dava konusu faturanın her iki taraf defterlerinde kayıtlı olduğu, davalının 30.000,00 TL iade faturası düzenlediği, faturanın gecikme cezasına ilişkin olduğunun kabulü halinde davacının 4.500,00 TL alacaklı olacağı, faturanın geçerli olmadığının kabulü halinde ise davacının 34.500,00 TL alacaklı olacağı belirtilmiştir. Somut olayda tüm dosya kapsamına göre, davacının işi süresinde bitirmediği, gecikmenin davacı tarafın yapması gereken işlerin gecikmesinden kaynaklandığını belirtmesine rağmen, bu hususu ispatlayacak nitelikte yasal delil sunulmadığı, bilirkişilerce de sözleşmenin 11. Maddesi hükmünün ifaya ekli ceza niteliğinde olduğu, günlük en az 5.000,00 TL'den 6 günlük gecikmenin 30.000,00 TL gecikme cezası gerektirdiğinden davalı tarafça yapılan kesintinin yerinde olduğu, bu durumda davacının 4.500,00 TL cari hesap alacağı bulunduğu anlaşılmakla, yerel mahkemece verilen karar doğru olmuştur. Açıklanan nedenlerle, yerel mahkeme kararı usul ve yasaya uygun bulunduğundan, davacı vekilinin istinaf talebinin esastan reddine karar verilmesi gerekmiştir. HÜKÜM: Gerekçesi açıklandığı üzere; 1-Bakırköy 1. Asliye Ticaret Mahkemesinin 07/07/2017 tarih ve 2016/94 Esas, 2017/501 Karar sayılı kararında usul ve esas yönünden yasaya aykırı bir durum bulunmamasına göre, davacı vekilinin istinaf başvurusunun HMK'nın 353/1-b-1 maddesi gereğince esastan REDDİNE, 2-Alınması gereken 35,90-TL istinaf karar harcından peşin alınan 31,40-TL'nin mahsubu ile bakiye 4,50-TL istinaf karar harcının davacıdan alınarak hazineye gelir kaydına, 3-Davacı tarafça yapılan istinaf yargılama giderlerinin üzerinde bırakılmasına, 4-İstinaf incelemesi sırasında duruşma açılmadığından davalı yararına vekâlet ücreti takdirine yer olmadığına, Dosya üzerinden yapılan inceleme sonucunda, HMK'nın 362/1-a bendi gereğince miktar itibariyle KESİN olmak üzere 24/10/2018 tarihinde oybirliği ile karar verildi."
"2017_1041_2018_990_435186800.html","8. HUKUK DAİRESİ","2017/1041","2018/990","11/05/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ:Başvuranlar vekili Sigorta Tahkime Komisyonuna verdiği dilekçede özetle; davalı ... şirketi nezdinde trafik sigortalı olan ... plaka sayılı aracın sürücüsü ve vekil edenlerinin oğlu bulunan destek ...r'in 30/07/2011 tarihinde kusuru neticesinde yaptığı tek taraflı trafik kazasında hayatını kaybettiğini, davalı ... şirketine yapılan başvurulardan da sonuç alınamadığını belirterek fazlaya ilişen haklar saklı kalmak kaydıyla, (belirsiz alacak) davacı baba ... için 10.000,00-TL davacı anne ... için de 13.000,00-TL olmak üzere toplam 23.000,00-TL destekten yoksun kalma tazminatını kaza tarihinden işletilecek avans faizi ile birlikte davalıdan tahsiline karar verilmesini istemiş, 11/01/2017 günlü dilekçe ile de, davacı ... için olan istek miktarını 85.399,24-TL'ye, davacı ... için olan istek miktarını da 54.686,86-TL'ye çıkarttıklarını açıklamıştır. Davalı ... şirketi vekili cevabında özetle; zamanaşımı definde bulunarak davacıların taleblerinin dava konusu kazanın sürücü desteğin tam kusuru neticesinde meydana gelmesi nedeniyle teminat dışı olduğunu ve olay tarihinden itibaren faiz istenemeyeceğini belirterek davanın reddine karar verilmesini istemiştir. Sigorta Tahkim Komisyonu Uyuşmazlık Hakem Heyetince; 30/07/2011 tarihinde meydana gelen trafik kazasında ... plaka sayılı araç sürücüsü ...'in hayatını kaybettiği, aracın davalı ... şirketi nezdinde trafik sigortalı bulunduğu ve limitin 200.000,00-TL ile sınırlı olduğu, davacıların ölenin anne ve babası olması nedeniyle destekten yoksun kalma tazminatı talep etme haklarının bulunduğu, ölenin gelirinin asgari ücret üzerinde olduğunun, aynı kaza nedeniyle desteğin eş ve çocukları tarafından Ankara 3.Asliye Ticaret Mahkemesinde açılan 2013/17 esas 2014/229 Karar sayılı ilamla belirlendiği görüşünden hareketle, hükme esas alınan 05/01/2017 günlü ek hesap bilirkişi raporundaki belirlemeler ile talep arttırım dilekçesindeki açıklamalar dikkate alınarak, başvuranların talebinin kabulü ile ... için 85.399,24-TL, ... için de 54.686,86-TL olmak üzere toplam 140.086,10-TL destekten yoksun kalma tazminatının 01/11/2016 tarihinden işletilecek yasal faizi ile birlikte davalı ... şirketinden tahsiline karar verilmiş, davalı ... şirketi vekilinin Sigorta Tahkim Komisyonu İtiraz Hakem Heyetine itirazı üzerine, itiraz hakem heyetince başvuranların destek tazminatı taleplerinin hesaplamasında esas alınacak aylık gelir durumunun ve diğer hususların belirlendiği, Ankara 3.Asliye Ticaret Mahkemesinin 2013/17 esas ve 2014/229 Karar sayılı dosyasının temyiz incelemesi için yargıtaya gittiği, o dosyanın sonucunun görülmekte olan davayı etkileyeceği, dolayısıyla ticaret mahkemesi dosyasının bekletici mesele yapılması gerektiği, itiraz konusu uyuşmazlık hakem heyeti kararının eksik inceleme ile verildiği, ancak dosyadaki mevcut eksikliklerin giderilmesi ve yargıtayda bulunan dava dosyasının sonuçlanmasının 5684 sayılı Sigortacılık Kanununun 30.madde kapsamında iki aylık itiraz süresi içerisinde sonuçlandırılmasının mümkün olmadığı, uyuşmazlığın yetkili ve görevli mahkemede görülmesi gerektiği görüşünden hareketle, davalı ...Ş.vekilinin esas yönünden incelenmesi mümkün olmayan itirazının usul yönünden kabulü ile Sigorta Tahkim Komisyonu Uyuşmazlık Hakem Heyetinin 24/01/2017 tarih 2017/2923 sayılı kararının kaldırılmasına, uyuşmazlığın yetkili ve görevli mahkemede görülmesi gerektiğinden 08/11/2016 tarih 2016.E.34833 sayılı başvuru talebinin görev yönünden reddine karar verilmiştir. İtiraz hakem heyeti kararına karşı davacılar vekili tarafından istinaf yasa yoluna başvurulmuştur. İstinaf nedenleri; müteveffanın eş ve çocukları tarafından açılan ve Ankara 3.Asliye Ticaret Mahkemesinde görülen 2013/17 esas sayılı dava dosyasının sonucunun, görülmekte olan davayı etkilemeyeceği, zira destekten yoksun kalanların tazminat haklarının birbirine bağlı olmadığı, yargılamanın tahkim yargılaması olduğu, mevcut duruma göre bir karar verilmesine engel bir husus bulunmadığı halde, yazılı biçim ve gerekçeyle Sigorta Tahkim Komisyonu İtiraz Hakem Heyetince verilen kararın usulsüz olduğu hususlarına yöneliktir. Dava, trafik kazası sonucunda meydana gelen ölüm olayına bağlı olarak açılmış destekten yoksun kalma tazminatı isteğine ilişkindir. Dosya içerisindeki bilgi ve belgelere, itiraz hakem heyeti kararının gerekçesinde dayanılan delillerin tartışılıp değerlendirilmesinde bir isabetsizlik bulunmadığına; destek İzzet Kaplaner'in eş ve çocukları tarafından açılan, aynı olaya ilişkin bulunan ve davalı ... şirketinin de davalı olarak taraf sıfatını aldığı destek zararının giderilmesi isteğini içeren Ankara 3.Asliye Ticaret Mahkemesinde görülen davanın sonucunun görülmekte olan davayı etkileyeceğinin belirgin olmasına ve bu durumda görülmekte olan tahkim yargılamasının yasal süre içerisinde sonuçlandırılabilmesinin olanaklı bulunmamasına göre; davacılar vekilinin istinaf itirazlarının HMK.m.353/1-b/1 hükmü uyarınca esastan reddi gerektiği sonucuna varılarak aşağıdaki biçimde hüküm tesis edilmiştir. HÜKÜM: Gerekçe uyarınca; 1-Usul ve esas yönünden hukuka uygun olan 17/04/2017 gün ve2017/İ.652-2017/İHK.1272 sayılı Sigorta Tahkim Komisyonu İtiraz Hakem Heyeti kararına yönelik olarak davacılar vekili tarafından yapılan istinaf başvurusunun HMK.m.353/1-b/1 hükmü uyarınca ESASTAN REDDİNE, 2-İstinaf yasa yoluna başvuran davacılardan alınması gereken başvurma harcının peşin olarak yatırıldığı anlaşıldığından bu konuda karar verilmesine YER OLMADIĞINA, fazladan alınan 31,40-TL maktu karar ve ilam harcının ise, talep halinde davacılara İADESİNE, 3-İncelemenin duruşmasız olarak yapılması nedeniyle avukatlık ücreti takdirine yer olmadığına, 4-İstinaf yasa yoluna başvuran davacılar tarafından istinaf aşamasında yapılan giderlerin üzerlerinde bırakılmasına, HMK. m. 353/1-b/1 hükmü uyarınca, dosya üzerinde yapılan inceleme sonucunda ve 7035 sayılı Kanunun 31 maddesi ile değişik HMK. m. 361/1 maddesi gereğince, kararın tebliğinden itibaren 2 hafta içinde Yargıtay nezdinde temyiz yasa yolu açık olmak üzere, oy birliğiyle karar verildi.04/10/2018."
"2017_1042_2018_1025_441907000.html","8. HUKUK DAİRESİ","2017/1042","2018/1025","15/05/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacılar vekili dava dilekçesi ile 05/01/2016 tarihinde davacıların murisi ...'in sevk ve idaresindeki ... plâkalı aracı ile park halinde bulunan ... plâkalı çekici arkasında takılı olan ... plâkalı römorka çarpması şeklinde meydana gelen trafik kazasında vefat ettiğini, muris ...'in kullandığı ... plâkalı aracın kaza tarihi itibarıyla davalı ... şirketince ZMSS poliçesi ile sigortalı olduğunu, davacıların murislerinin ölümü nedeniyle onun desteğinden yoksun kaldıklarını belirterek fazlaya ilişkin hakları saklı kalmak kaydıyla şimdilik davacı ... için 20.000,00-TL, davacı ... için 3.000,00-TL olmak üzere toplam 23.000,00-TL destekten yoksun kalma tazminatının davalı ... şirketinden tahsiline karar verilmesini talep etmiş, 06/12/2016 tarihli talep artırım dilekçesi ile talebini ... için 180.748,54-TL'ye .... için 60.645,16-TL'ye yükseltmiştir. Davalı ... vekili cevap dilekçesi ile; davacının tazminat talebinin sigorta teminatı kapsamında bulunmadığını belirterek talebin reddine karar verilmesini istemiştir. Sigorta Tahkim Komisyonu Uyuşmazlık Hakem Heyetince; davacıların üçüncü kişi sıfatıyla destekten yoksun kalma tazminatı talep etme haklarının bulunduğu gerekçesiyle talebin kabûlü ile davacı ... için belirlenen 180.749,54-TL, davacı ... için belirlenen 60.645,16-TL destekten yoksun kalma tazminatının davalı ... şirketinden tahsiline karar verilmiş, karara karşı davalı ... vekilince yapılan itiraz üzerine İtiraz Hakem Heyetince itirazın reddine karar verilmiş ve karara karşı davalı ... vekilince istinaf yoluna başvurulmuştur. Davalı ... vekilinin istinaf sebepleri; meydana gelen kazada davacılar murisinin asli kusurlu olduğu, davacıların üçüncü kişi konumunda olmadıkları, talebin sigorta teminatı kapsamı dışında olduğu hususlarına ilişkindir. Dava, trafik kazası nedeniyle destekten yoksun kalma tazminatı talebine ilişkin bulunmaktadır. Dosya kapsamında bulunan 05/01/2016 tarihli trafik kazası tespit tutanağına göre, kazanın oluşumunda ... plakalı motosiklet sürücüsü ...'in kusurlu olduğu tespit edilmiştir. Yine Bodrum Cumhuriyet Başsavcılığı'nın 2016/90 soruşturma sayılı dosyası kapsamında temin edilen 02/05/2016 ve 02/03/2016 tarihli bilirkişi raporlarında da kazanın meydana gelmesinde ... plakalı motosiklet sürücüsü ...'in 1. derecede asli kusurlu olduğu, ... plakalı çekici ve ... plakalı yarı römorku park eden sürücü ...'in 2. derecede tali kusurlu olduğu tespit edilmiştir. Dosya arasında bulunan kayıt ve belgeler, tarafların iddia ve savunmaları, itirazları, itirazların kapsamı değerlendirildiğinde; taraflar arasında davalı ... nezdinde başlangıç tarihi 10/09/2015, bitiş tarihi ise; 10/09/2016 olan ZMM sigorta poliçesi ile sigortalı olan ... plaka sayılı motosikletin sürücüsü bulunan ....'in asli kusuru neticesinde 05/01/2016 tarihinde meydana gelen trafik kazasında hayatını kaybettiği konusunda bir uyuşmazlık bulunmamaktadır. Uyuşmazlık bu durumda destekten yoksun kalan davacı eş ve çocuğun; üçüncü kişi konumunda olup olmadığı ve desteğin kusurunun kendilerine yansıtılıp yansıtılamayacağı, sonucu itibariyle de davacıların destekten yoksun kalma tazminatı talep etme hakkı bulunup bulunmadığına ilişkindir. 01/06/2015 tarihinde yürürlüğe giren Karayolları Motorlu Araçlar Zorunlu Mali Sorumluluk Sigortası Genel Şartları; yürürlüğe girmesinden sonra düzenlenen poliçelerde geçerli olacağından, poliçenin düzenlendiği tarih itibariyle Karayolları Motorlu Araçlar Zorunlu Mali Sorumluluk Sigortasının kapsamı tüm taraflarca bilinmektedir. Genel şartlarda içeriği belirlenmiş tazminatlara ilişkin talepler bakımından sigortacının sorumluluğu, kaza tarihinde geçerli olan poliçe kapsamında ve sigorta limitleri dahilinde üçüncü kişilerin uğradıkları zararları tazmin etmekte sınırlıdır. 2918 sayılı Karayolları Trafik Kanununun 92. maddesinin (a) ve (c) bentleri, Trafik Sigortası Genel Şartları A.1 ve A.3 maddesi, A.5 maddesinin (ç) bendi ve yine A.6 maddesinin (c) ve (d) bentleri birlikte değerlendirildiğinde; bir motorlu aracın işletilmesi sırasında meydana gelen ölüm olayına bağlı olarak destekten yoksun kalma halinde, destekten yoksun kalınan zararın ZMM sorumluluk kapsamında olması için ölenin üçüncü kişi olması ve desteğin kusursuz bulunması gerekmektedir. Somut olayda; davacıların desteği sürücü ...'in sevk ve idaresindeki ... plaka sayılı motosiklet ile 05/01/2016 tarihinde yapmış olduğu trafik kazasında öldüğü, trafik kazası tespit tutanağı ve bilirkişi raporları ile kazanın meydana gelmesinde asli kusurlu olduğu anlaşılmaktadır. Bu durumda davalı ... şirketinin sorumluluğu 01/06/2015 tarihinde yürürlüğe giren Karayolları Motorlu Araçlar Zorunlu Mali Sorumluluk Sigortası Genel Şartlarına göre düzenlenen ve başlangıç tarihi 10/09/2015 olan poliçe şartlarına göre belirlenecektir. Karayolları Motorlu Araçlar Zorunlu Mali Sorumluluk Sigortası Genel Şartları A.3 Karayolları Motorlu Araçlar Zorunlu Mali Sorumluluk Sigortası Genel Şartları A.3 maddesine ve A.5 maddesinin (ç) bendine göre; ancak üçüncü kişinin ölümü dolayısıyla meydana gelen destek zararları, destekten yoksun kalma teminatı kapsamındadır. Sigortacının destek zararlarından sorumlu olması için motorlu aracın işletilmesi sırasında, mutlaka ölen kişinin üçüncü kişi olması gerekir. Bundan ayrı yine genel şartların A.6 maddesi (d) bendinde; destekten yoksun kalan hak sahibinin sigortalının sorumluluk riski kapsamında olmakla beraber destek şahsın kusuruna denk gelen destek tazminatı talepleri, teminat dışı tutulduğundan; asli kusuru ile kendi ölümüne neden olan sürücü ...'in kusuruna isabet eden destek tazminatı sigorta teminatı kapsamında değildir. Kaza tarihinde yürürlükte bulunan Karayolları Trafik Kanununda da sigortalının sorumluluk riski kapsamında olmayan destek tazminatı talepleri ile destekten yoksun kalan hak sahibinin, sigortalının sorumluluk riski kapsamında olmakla beraber destek şahsın kusuruna denk gelen destek tazminatı taleplerinin sigorta teminatı kapsamında olduğuna ilişkin bir düzenleme olmadığı ve kapsama giren teminat türleri arasında sayılmadığına göre; davacının kendi sigortasından destek tazminatı talep etme hakları olmadığından (Yargıtay 17.hukuk Dairesi'nin 29/05/2017 tarih ve 2016/14573-2017/6035 sayılı kararı, Yargıtay 17. Hukuk Dairesi'nin 08/05/2018 tarih ve 2017/4323-2018/4743 sayılı kararı), yine kazaya neden olduğu kabul edilen park halindeki ... plakalı çekici ve ... plakalı yarı römorkun sigortacısına karşı da açılan bir dava bulunmamasına, davacı tarafın müteselsil sorumluluk esasları doğrultusunda dava açmamış olmasına göre; davacının başvurusunun reddine karar verilmesi gerekirken, kabulüne karar verilmesi doğru görülmemiştir. Ancak bu yanılgının giderilmesi yeniden yargılama yapılmasını gerektirmediğinden; İtiraz Hakem Heyetince verilen kararın kaldırılarak, davacıların destekten yoksun kalma tazminatı talebinin reddine karar verilmesi gerekmiştir.(HMK.m.353/1-b/2). HÜKÜM: Gerekçe uyarınca; 1- Davalı ... A. Ş. vekilince, Sigorta Tahkim Komisyonu İtiraz Hakem Heyetinin 22/04/2017 tarih ve 2017/İ.554-2017/İHK-1113 sayılı kararına karşı yapılan istinaf talebinin yukarıda gösterilen nedenlerle KABULÜNE, 1/1- İstinaf yasa yoluna başvuran davalı tarafından peşin olarak yatırılan 4.125,00-TL nispi istinaf karar ve ilam harcı ile 85,70-TL istinaf yoluna başvurma harcının talebi halinde davalıya İADESİNE, 1/2- İncelemenin duruşmasız olarak yapılması nedeniyle avukatlık ücreti takdirine yer olmadığına, 2/- Sigorta Tahkim Komisyonu İtiraz Hakem Heyetinin 22/04/2017 tarih ve 2017/İ.554-2017/İHK-1113 sayılı kararının KALDIRILMASINA, 2/1- Davacılar tarafından destekten yoksun kalma tazminatı talebiyle açılan davanın REDDİNE, 2/2- Davalı ... A. Ş., davacılar tarafından açılan davada kendini vekille temsil ettirdiğinden 5684 Sayılı Kanunun 30/17 ve karar tarihinde yürürlükte bulunan AAÜT 17/2. maddesi gereğince belirlenen 4.086,71-TL vekâlet ücretinin davacılardan alınarak davalı ... A. Ş.'ye verilmesine, 2/3- Davacı tarafça Sigorta Tahkim Komisyonu nezdinde yapılan yargılama sırasında yapılan yargılama giderlerinin kendi üzerinde bırakılmasına, 2/4- Davalı ... A. Ş. Tarafından sigorta tahkim komisyonu nezdindeki yargılama sırasında yapılan 3.630,00-TL yargılama giderinin davacı taraftan alınarak davalı ... A. Ş.'ye verilmesine, Dosya üzerinde yapılan inceleme sonucunda, 20/7/2017 tarih ve 7035 sayılı Kanunun 31 inci maddesiyle değişik HMK. m. 361/1. hükmü gereğince, kararın tebliğinden itibaren 2 hafta içerisinde Yargıtay'a temyiz başvurusunda bulunma yolu açık olmak üzere, oy birliğiyle karar verildi.04/10/2018."
"2017_1043_2018_991_435188700.html","8. HUKUK DAİRESİ","2017/1043","2018/991","30/03/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ:Başvuran vekili Sigorta Tahkim Komisyonuna verdiği dilekçede özetle; davalı ... şirketi nezdinde trafik sigortalı bulunan ...plaka sayılı aracın yaya konumunda bulunan vekil edenin eşi ...'ye çarpması sonucunda 16/12/2014 tarihinde meydana gelen trafik kazası sonucunda desteğin yaralanarak 05/03/2015 tarihinde hayatını kaybettiğini, kazanın gerçekleşmesinde desteğin asli sigortalı araç sürücüsü ...'nın ise tali kusurlu olduklarının ceza yargılaması sırasında belirlendiğini, davalı ... şirketine yapılan başvuru sonucunda kendilerine 25/06/2016 tarihinde 23.667,09-TL destek tazminatı ödemesi yapıldığını, ancak bu ödemenin başvuru sahibinin üçüncü kişi olması ve desteğin kusurunun kendisine yansıtılamayacağı nedeniyle yetersiz olduğunu ileri sürerek fazlaya ilişen haklar saklı kalmak kaydıyla 41.000,00-TL destekten yoksun kalma tazminatının kazaya tarihinden işletilecek yasal faizi ile birlikte davalı ... şirketinden tahsiline karar verilmesini istemiştir. Davalı ... şirketi vekili tarafından davacıya yapılan ödemeye ilişkin hasar dosyasındaki belgeler komisyona sunulmuş, ancak bir cevap verilmemiştir. Sigorta Tahkim Komisyonu Uyuşmazlık Hakem Heyetince; davalı ... şirketi nezdinde trafik sigortalı bulunan ... plaka sayılı aracın 16/12/2014 tarihinde karıştığı trafik kazası sonucunda, destek ...'nin ağır biçimde yaralanarak 05/03/2015 tarihinde hayatını kaybettiği, davalı sigortalı şirketince yapılan başvuru üzerine davacıya 25/05/2016 tarihinde 23.667,09-TL destekten yoksun kalma tazminatı ödemesi yapıldığı, kazanın meydana gelmesinde sigortalı araç sürücüsünün %25 oranında, desteğin ise %75 oranında kusurlu bulunduğu, tahkim yargılama sırasında alınan 19/12/2016 günlü hesap bilirkişisi raporunda PMF 1931 Yaşam Tablosu ve 0 teknik faiz uygulaması ile TRH 2010 Yaşam Tablosu %1,8 teknik faiz uygulaması ile ayrı ayrı yapılan tazminat belirlemelerinde kusur durumu gözetilerek yapılan indirimde değerlendirildiğinde bakiye alacak kalmadığı açıklanmış ise de, TMK'nın 4.maddesinde hakime verilen takdir yetkisi değerlendirilerek PMF 1931 Yaşam Tablosu uyarınca belirlenen ve toplam 31.067,28-TL olan tazminat miktarından kusur oranı dahil edilmeyerek, sadece güncelleştirilmiş ödemenin düşülmesi sonucunda kalan 6.367,27-TL'nin destekten yoksun kalma tazminatı olarak davacıya ödenmesi gerektiği düşüncesinden hareketle, davanın kısmen kabulü ile 6.367,27-TL 'nin davalı ... şirketinden tahsiline karar verilmiş, davacının ve sigorta şirketinin Sigorta Tahkim Komisyonu İtiraz Hakem Heyetine itirazı üzerine; itiraz hakem heyetince, tahkim yargılaması sırasında alınan 19/12/2016 günü hesap bilirkişi raporunda destek zararı hesaplamasının iki ayrı hesap yöntemine göre yapıldığı, buna göre davacının toplam destek zararının ayrı ayrı belirlendiği ve kusur oranları ile ödeme düşüldüğünde bakiye herhangi bir alacağın kalmadığının belirlenmiş bulunduğu, bu durumda davanın reddine karar verilmesi gerekirken hatalı değerlendirme sonucunda davanın kısmen kabulüne karar verilmesinin doğru olmadığı açıklanmak suretiyle sigorta şirketinin itirazının kabulüne, davacı tarafın itirazının reddine ve uyuşmazlık hakem heyetinin kararının kaldırılarak davanın reddine karar verilmiştir. İtiraz hakem heyeti kararına karşı davacı vekili tarafından istinaf yasa yoluna başvurulmuştur. İstinaf nedenleri; vekil edeni yararına iki ayrı yöntemle belirlenen destekten yoksun kalma tazminatı miktarlarına, kusur indirimi yapılmasının isabetsiz olduğu, zira desteğin kusurunun kaza tarihi itibariyle yürürlükte bulunan yasal düzenlemeler ve uygulamalara göre üçüncü kişi konumunda bulunan davacıya yansıtılamayacağı ve ayrıca kabüle göre de zarar hesaplamasında dikkate alınan asgari ücretin hatalı belirlendiği hususlarına yöneliktir. Dava, trafik kazası sonucunda meydana gelen ölüm olayına dayanarak açılmış, bakiye destek zararının giderilmesi isteğine ilişkindir. İstinaf edenin sıfatı, istinafın kapsam ve nedenleriyle sınırlı olmak kaydıyla yapılan inceleme ve değerlendirme sonucunda; Dosya içerisindeki bilgi ve belgelere, itiraz hakem heyeti kararının gerekçesinde dayanılan delillerin tartışılıp değerlendirilmesinde, usul ve yasaya aykırı bir yön tespit edilemediğine, tahkim yargılaması sırasında alınan 19/12/2016 günlü rapordaki hesap yöntemine ve şekline yönelik olarak davacı tarafça herhangi bir itiraz ileri sürülmeyerek, kusur indirimi yapılmış olmasının hatalı olduğu belirtildiğine, davalı ... şirketi nezdinde trafik sigortalı bulunan aracın yaya konumunda olan davacı desteğine çarpması sonucunda meydana gelen trafik kazasında desteğin %75 oranında sigortalı araç sürücüsünün de %25 oranında kusurlu olduğu konusunda taraflar arasında bir uyuşmazlık olmadığına, böyle bir durumda davalı ... şirketinin sorumluluğunun, sigortalı araç sürücüsünün kusuru ile sınırlı olacağı konusunda herhangi bir duraksama bulunmadığına, diğer bir ifadeyle desteğin kusurunun davacıya yansıtılamayacağına ilişkin uygulamaların sadece; desteğin sürücüsü veya işleteni olduğu aracın sigortacısı olan şirkete yöneltilen destekten yoksun kalma tazminatı isteklerine ilişkin bir uygulama olması nedeniyle; desteğin yaya konumunda olduğu görülmekte olan dava bakımından uygulanabilir bulunmadığının açık olmasına göre; davacı vekilinin tüm istinaf itirazlarının HMK.m.353/1-b/1 hükmü uyarınca esastan reddi gerektiği sonucuna varılarak aşağıdaki biçimde hüküm tesis edilmiştir. HÜKÜM:Gerekçe uyarınca; 1-Usul ve esas yönünden hukuka uygun olan 22/02/2017 gün ve 2017/İ.213-2017/İHK.616 sayılı Sigorta Tahkim Komisyonu İtiraz Hakem Heyeti kararına yönelik olarak davacı vekili tarafından yapılan istinaf başvurusunun HMK.m.353/1-b/1 hükmü uyarınca ESASTAN REDDİNE, 2-İstinaf yasa yoluna başvuran davacıdan alınması gereken başvurma harcının peşin olarak yatırıldığı anlaşıldığından bu konuda karar verilmesine YER OLMADIĞINA, fazladan alınan 31,40-TL maktu karar ve ilam harcının ise, talep halinde davacıya İADESİNE, 3-İncelemenin duruşmasız olarak yapılması nedeniyle avukatlık ücreti takdirine yer olmadığına, 4- Davacı tarafından istinaf aşamasında yapılan giderlerin üzerinde bırakılmasına, HMK. m. 353/1-b/1 hükmü uyarınca, dosya üzerinde yapılan inceleme sonucunda ve 7035 sayılı Kanunun 31 maddesi ile değişik HMK. m. 361/1 maddesi gereğince, kararın tebliğinden itibaren 2 hafta içinde Yargıtay nezdinde temyiz yasa yolu açık olmak üzere, oy birliğiyle karar verildi.04/10/2018."
"2017_1044_2018_1026_441910700.html","8. HUKUK DAİRESİ","2017/1044","2018/1026","20/01/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacı vekili dava dilekçesi ile; 03/08/2015 tarihinde ... plâkalı, davalı ... Şirketince ZMSS poliçesi ile sigortalanan aracın karıştığı kaza sonucu davacının malûl kaldığını, davalı ... şirketince %15 özür oranı üzerinden hesaplanan 72.665,00-TL tazminatın 14/04/2016 tarihinde davacıya ödendiğini, Marmaris Devlet Hastanesi tarafından düzenlenen 29/01/2016 tarihli Sağlık Kurulu Raporunda davacının engel oranı %15 olarak belirlenmişse de bu raporun hesaplamaya esas alınamayacağını, Muğla Sıtkı Koçman Üniversitesi Tıp Fakültesi Adli Tıp Anabilim Dalı tarafından düzenlenen 01/02/2016 tarihli bilirkişi raporu ile davacının malûliyetinin %23.2 olarak belirlendiğini, davalı ... şirketine bakiye zararın ödenmesi için yapılan talebin kabûl edilmediğini belirterek fazlaya ilişkin hakları saklı kalmak kaydıyla şimdilik 14.000,00-TL malûliyet tazminatının davalıdan tahsiline karar verilmesini talep etmiş, ıslah dilekçesi ile talebini 59.950,91-TL'ye yükseltmiştir. Davalı ... Şirketi vekili cevap dilekçesi ile; davacıya %15 malûliyeti üzerinden 72.665,00-TL ödeme yapıldığını, davacının yeniden tazminat talep etme hakkı bulunmadığını, davacının sunmuş olduğu malûliyet raporunun hükme esas alınamayacağını, dosyada bulunan malûliyet raporları arasında çelişki oluşması nedeniyle ATK 3. İhtisas Kurulundan yeniden rapor alınması gerektiğini belirterek talebin reddine karar verilmesini istemiştir. Sigorta Tahkim Komisyonu Uyuşmazlık Hakem Heyetince meydana gelen kazada davalı ... şirketince ZMMS poliçesi ile sigortalanan ... plâkalı araç sürücüsünün tam kusurlu olduğu, Muğla Sıtkı Koçman Üniversitesi Tıp Fakültesi Adli Tıp Anabilim Dalı tarafından düzenlenen 01/02/2016 tarihli bilirkişi raporu ile davacının malûliyetinin %23.2 olarak belirlendiği, davalı ... şirketince dava açılmadan önce ödeme yapıldığı hususları göz önünde bulundurularak davacının talebinin kabûlü ile 59.950,91-TL malûliyet tazminatının davalı ... şirketinden tahsiline karar verilmiş, karara karşı davalı ... şirketi vekilince yapılan itiraz üzerine İtiraz Hakem Heyetince; itirazın reddine karar verilmiş, karara karşı davalı ... şirketi istinaf yoluna başvurmuştur. Davalı ... şirketinin istinaf sebepleri; dosyada bulunan malûliyete ilişkin raporlar arasında çelişki bulunduğu, çelişki giderilmeden karar verilmesinin hatalı olduğu, Muğla Sıtkı Koçman Üniversitesi Tıp Fakültesi Adli Tıp Anabilim Dalı tarafından düzenlenen raporun yürürlükteki mevzuata uygun olmaması nedeniyle hükme esas alınamayacağı hususlarına ilişkindir. Dava trafik kazası nedeniyle malûliyet tazminatı talebine ilişkin bulunmaktadır. İstinaf edenin sıfatı, istinafın kapsam ve nedenleriyle sınırlı olmak kaydıyla yapılan inceleme ve değerlendirme sonucunda; Dosya içerisindeki bilgi ve belgelere,hakem kararının gerekçesine dayanılan delillerin tartışılıp değerlendirilmesinde ve özellikle kazanın meydana geldiği tarihte yürürlükte olan yasal düzenlemeler ile yargıtayın yerleşmiş uygulamaları dikkate alındığında, davacının kazadan hemen sonra görmüş olduğu tüm tedavi evraklarının değerlendirilmesi sonucunda, 11/10/2008 tarihli ve 27021 sayılı resmi gazetede yayınlanarak yürürlüğe giren Çalışma Gücü ve Meslekte Kazanma Gücü Kaybı Oranı Tespit İşlemleri Yönetmeliği ile bu yönetmelik ekindeki Meslekte Kazanma Gücünün Azalma Oranları Tespit Cetveli dikkate alınarak, Muğla Sıtkı Koçman Üniversitesi Tıp Fakültesi Adli Tıp Anabilim Dalı tarafından düzenlenen düzenlenen ve meydana gelen trafik kazasına bağlı yaralanma sonucunda oluştuğu belirgin olan maluliyete ilişkin raporun hükme esas alınmasında herhangi bir isabetsizlik bulunmamasına, Marmaris Devlet Hastanesi tarafından düzenlenen 29/01/2016 tarihli Sağlık Kurulu Raporunda, hangi mevzuata göre düzenlendiği, uygulanan hangi tedaviler dikkate alınarak raporun düzenlendiği hususu anlaşılamaması karşısında denetime elverişli bir rapor niteliğinde olmamasına, raporun Yargıtay uygulamalarına göre geçerli bir rapor niteliğinde bulunmamasına, bu anlamda dosyadaki raporlar arasında çelişki bulunmamasına, yargılamanın tahkim yargılaması olması nedeniyle ATK 3. Adli Tıp İhtisas Kurulundan rapor alınmasının yasal olarak mümkün bulunmamasına göre; sigorta tahkim komisyonunca yazılı gerekçeyle karar verilmesinde usul ve yasaya aykırılık bulunmadığından, davalı vekilinin tüm istinaf itirazlarının HMK.m.353/1-b/1 hükmü uyarınca reddine karar verilmesi gerektiği sonuçuna varılarak aşağıdaki biçimde hüküm tesis edilmiştir. HÜKÜM: Gerekçe uyarınca; 1-Usul ve esas yönünden hukuka uygun bulunan 19/12/2016 tarih ve 2016/İ.2922-2016/İHK-3311 sayılı Sigorta Tahkim Komisyonu İtiraz Hakem Heyeti kararına yönelik olarak davalı ... A. Ş. vekili tarafından yapılan istinaf başvurusunun HMK. 353/1-b/1 maddesi gereğince ESASTAN REDDİNE, 2-İstinaf yasa yoluna başvuran davalı tarafından peşin olarak yatırılan 154,30-TL başvurma harcından, alınması gereken 85,70-TL başvurma harcının düşümü ile kalan 68,60-TL başvurma harcı ile, alınan 31,40-TL maktu karar ve ilam harcının talebi halinde davalıya İADESİNE, 3-İncelemenin duruşmasız olarak yapılması nedeniyle avukatlık ücreti takdirine yer olmadığına, 4-Davalı tarafından istinaf aşamasında yapılan giderlerin kendi üzerinde bırakılmasına, HMK. m. 353/1-b/1 hükmü uyarınca, dosya üzerinde yapılan inceleme sonucunda ve 7035 sayılı Kanunun 31 maddesi ile değişik HMK. m. 361/1 maddesi gereğince, kararın tebliğinden itibaren 2 hafta içinde Yargıtay nezdinde temyiz yasa yolu açık olmak üzere, oy birliğiyle karar verildi.04/10/2018."
"2017_1044_2018_830_479306400.html","9. HUKUK DAİRESİ","2014/857","2018/830","23/03/2017","Maddi ve Manevi Tazminat (Trafik Kazasından Kaynaklanan)","GEREĞİ DÜŞÜNÜLDÜ: Davacılar vekili dava dilekçesinde özetle; 13/08/2010 tarihinde, .... ait, davalı ... A.Ş tarafından sigortalı ve sürücüsü davalı .... olan araçta, müvekkili ... kucağındaki 14 aylık bebeği ile yolculuk ettiğini, durakta diğer yolcularla birlikte inmek istediği esnada aracın kapısının kapanması ve hareket etmesi sonucu, müvekkilinin eteğinin kapıya sıkıştığını, dengesini kaybederek düştüğünü, ağır bir şekilde yaralandığını, uzun bir süre tedavi gördüğünü, maluliyetinin bulunduğunu, her iki müvekkilinin öğretmen olduğunu, .... eşi olan diğer müvekkilinin de bu duruma çok üzüldüğünü iddia ederek, fazlaya ilişkin haklarının saklı tutulması koşuluyla, davacı .... için 10.000,00 TL maddi tazminatın tüm davalılardan, 100.000,00 TL manevi tazminatın sigorta şirketi dışındaki diğer iki davalıdan, dava tarihinden itibaren işleyecek yasal faizi ile birlikte müştereken ve müteselsilen tahsiline, davacı .... için 10.000,00 TL manevi tazminatın sigorta şirketi dışındaki diğer iki davalıdan, dava tarihinden itibaren işleyecek yasal faizi ile birlikte müştereken ve müteselsilen tahsiline karar verilmesini talep etmiştir. Davalı.... vekili cevap dilekçesinde özetle; müvekkilinin herhangi bir kusurunun bulunmadığını, olay sonrasında gerekli özeni göstererek davacının hastaneye sevkini sağladığını, talep edilen manevi tazminatın fahiş olduğunu, diğer davacı ....., manevi tazminat talebinin yasal bir dayanağının bulunmadığını iddia ederek davanın reddine karar verilmesini talep etmiştir. Davalı .... vekili cevap dilekçesinde özetle; kazanın meydana gelmesinde asli kusurlunun davacı .... olduğunu, maddi tazminat talebinin herhangi bir belgeye dayanmadığını, manevi tazminat talebinin fahiş olduğunu iddia ederek, davanın reddine karar verilmesini talep etmiştir. Davalı .... A.Ş vekili, cevap dilekçesinde özetle; davanın reddine karar verilmesini talep etmiştir. İlk Derece Mahkemesi; ""davacı yanın davalılardan ... istemiş olduğu maddi tazminatın HMK.307 .maddesi gereği feragat nedeniyle reddine, davacı yanın davalılardan .... ve .... istediği ayrı ayrı manevi tazminat talebi meydana gelen kazada tarafların kusur durumları, kazaya bağlı davacılardan .... maluliyeti, tarafların dosyaya yansıyan ekonomik sosyal koşulları ve TMK.4.maddesi gereği hakkaniyet ilkesi çerçevesinde değerlendirilerek; davacılardan .... için manevi tazminat isteminin kısmen kabulü ile 40.000 TL manevi tazminata, davacılardan .... için manevi tazminat isteminin kısmen kabulü ile 3.000,00 TL manevi tazminata , davalılar .... ve .... dayanışmalı olarak tahsili ile davacılara istem gibi dava tarihinden itibaren işleyecek yasal faiziyle birlikte ödenmesine, fazlaya dair istemlerin reddine,"" karar vermiştir. Davalı .... vekili İstinaf başvuru dilekçesinde özetle; hükmedilen manevi tazminatın fahiş olduğunu, müvekkilinin kusurunun bulunmadığını, davacı tarafın maluliyetinin olmadığını belirtmiştir. Davalı ... vekili İstinaf dilekçesinde özetle; hükme bağlanan manevi tazminat miktarının fahiş olduğunu, kusurun davacıda olduğunu belirtmiştir. Dava, TBK'nın 56.maddesine göre, trafik kazasından kaynaklanan manevi tazminat istemine ilişkindir. Dosya kapsamından, 13/08/2010 tarihinde, davacı ... 14 aylık bebeğiyle birlikte, davalı .... ait ve sürücüsü davalı ... olan araçtan inerken, aracın hareket etmesi sonucu eteğinin kapı arasında kaldığı, davacının düşerek yaralandığı, diğer davacının da, davacı ....eşi olduğu, bu yaralanmadan dolayı maddi ve manevi tazminat talebinde bulundukları anlaşılmıştır. 16/10/2014 tarihli Adli Tıp Kurumu raporuna göre, davacı ..... kaza nedeniyle genel beden gücünden kayıp oranının %11,3 olduğu tespit edilmiştir. 28/03/2016 tarihli bilirkişi raporuna göre, meydana gelen kazada davalı sürücü ... %100 oranında kusurlu olduğu, davalı yolcu ..... kusurunun bulunmadığı tespit edilmiştir. Davalıların İstinaf talebi, esas olarak manevi tazminatın fahiş olduğuna ilişkindir. TBK'nın 56.maddesine göre, hakim, bir kimsenin bedensel bütünlüğünün zedelenmesi durumunda olayın özelliklerini gözönünden tutarak, zarar görene uygun bir miktar paranın manevi tazminat olarak ödenmesine karar verebilir. Ağır bedensel zarar halinde, zarar görenin yakınlarına da manevi tazminat olarak uygun bir miktar paranın ödenmesine karar verilebilir. Dosyadaki deliller ve İlk Derece Mahkemesi kararının gerekçesi birlikte değerlendirildiğinde, İlk Derece Mahkemesi kararının, davacı ..... lehine hükmedilen manevi tazminat miktarı hariç, diğer yönlerden usul ve yasaya uygun olduğu ancak, manevi tazminat müessesinin amacı dikkate alındığında, davacı .... lehine hükmedilen 40.000,00 TL manevi tazminat miktarının fazla olduğu, dolayısıyla, tarafların sosyal ve ekonomik durumları, olayın meydana geliş şekli, yaralanmanın niteliği ve maluliyet oranı ve de hakkaniyet ilkesi dikkate alınarak, davacı ..... için 20.000,00 TL manevi tazminata hükmedilmesi gerektiği kanısına varılmıştır. Bu çerçevede, HMK'nın 353/1-b-2 maddesi gereğince, Davalı ....vekili ile davalı .... vekilinin İstinaf başvurularının kısmen kabulüne, İlk Derece Mahkemesi kararının (davacı ... için 20.000,00 TL manevi tazminat verilmesi şeklinde) düzeltilerek, esas hakkında yeniden hüküm oluşturulmasına, davalıların diğer İstinaf taleplerinin reddine karar verilmesi gerektiği kanısına varılmıştır. HÜKÜM : Gerekçesi yukarıda açıklandığı üzere; 1- HMK'nın 353/1-b-2 maddesi gereğince, davalı ... vekili ile davalı ... vekilinin İstinaf başvurularının KISMEN KABULÜNE, İstanbul Anadolu 5. Asliye Ticaret Mahkemesi'nin 23/03/2017 tarih, 2014/857 Esas - 2017/297 Karar sayılı kararının (davacı ...için 20.000,00 TL manevi tazminat verilmesi şeklinde) düzeltilerek, ESAS HAKKINDA YENİDEN HÜKÜM OLUŞTURULMASINA,2-Davacı yanın davalılardan ....'dan istemiş olduğu maddi tazminatın HMK.307 .maddesi gereği FERAGAT NEDENİYLE REDDİNE, 2-Davacı yanın davalılardan .... ve .... istediği ayrı ayrı manevi tazminat talebi meydana gelen kazada tarafların kusur durumları, kazaya bağlı davacılardan..... maluliyeti, tarafların dosyaya yansıyan ekonomik sosyal koşulları ve TMK.4.maddesi gereği hakkaniyet ilkesi çerçevesinde değerlendirilerek; a)Davacılardan .... için manevi tazminat isteminin KISMEN KABULÜ ile 20.000,00 TL manevi tazminata , b) Davacılardan .... için manevi tazminat isteminin KISMEN KABULÜ ile 3.000 TL manevi tazminata , Davalılar .... ve .... dayanışmalı olarak tahsili ile davacılara istem gibi dava tarihinden itibaren işleyecek yasal faiziyle birlikte ödenmesine, fazlaya dair istemlerin REDDİNE, 3-Alınması gereken 1.571,13 TL harçtan peşin alınan 375,75 TL harcın mahsubu ile kalan 1.195,38 TL harcın davalılardan ... ve .... den dayanışmalı olarak alınarak hazineye irad kaydına,4-Davacı tarafından yapılan 403,80 -TL (harç) ilk masrafın davalılardan ....ve ... den dayanışmalı olarak alınarak davacıya ödenmesine,6-Davacı tarafından yaplan tebligat , müzekkere masrafı 365,00 TL ve bilirkişi ücreti 1.200,00 TL toplam 1.565,00 TL yargılama giderinin davacının kabul ve red oranına göre hesaplanan 327,22 TL ' nin davalılar .... ve ....' den dayanışmalı olarak alınarak davacıya verilmesine, bakiye kısmın davacı üzerinde bırakılmasına, Manevi Tazminat yönünden 8- Davacılar kendilerini vekil ile temsil ettirdiğinden yürürlükte bulunan AAÜT göre belirlenen 2.760,00 TL nisbi vekalet ücretinin davalılardan .... ve ... ' den dayanışmalı olarak tahsili ile davacıya ödenmesine, 9- Davalılardan .... ile .... kendisini vekil ile temsil ettirdiğinden yürürlükte bulunan AAÜT 10. maddesine göre belirlenen 2.760,00 TL nisbi vekalet ücretinin davacılardan alınarak davalılardan ..... ödenmesine, İstinaf incelemesi yönünden, 10-Davalı .... ile davalı ..... tarafından yatırılan istinaf harçlarının istek halinde mahkemesince davalılara iadesine, 11-Davalı .... tarafından yapılan 18.00 TL yargılama giderinin davacılardan alınarak davalı .... verilmesine, Dosya üzerinde yapılan inceleme sonucunda 6100 Sayılı HMK.'nın 362/1-a maddesi gereğince kesin olmak üzere, oy birliği ile karar verildi. 01/06/2018"
"2017_1045_2018_992_461946800.html","8. HUKUK DAİRESİ","2017/1045","2018/992","03/05/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Başvuran vekili Sigorta Tahkim Komisyonuna verdiği dilekçede özetle; 30/08/2013 tarihinde meydana gelen trafik kazası sonucunda yaralanarak beden gücü kaybına uğrayan davacının, davalı ... şirketine yaptığı 23/09/2016 günlü başvurusunun sonuçsuz kaldığını, uğranılan zararın kapsamının yargılama sırasında belirlenebileceğini belirterek fazlaya ilişen haklar saklı kalmak kaydıyla 100,00-TL sürekli maluliyet zararı tazminatının temerrüt tarihinden işletilecek ticari avans faizi ile birlikte davalı ... şirketinden tahsiline karar verilmesini istemiş, 06/12/2016 günlü dilekçe ile de, istek miktarını 113.100,62-TL'ye çıkarttıklarını açıklamıştır. Davalı ... vekili cevabında özetle; vekil edeni şirketin, davacının yaralanmasıyla sonuçlanan trafik kazasına karışan ... plaka sayılı aracın trafik sigortacısı olduğunu, davacının daha önce %38 oranında iş gücü kaybına uğradığını ileri sürerek yaptığı başvuru üzerine, davacının sigortalı araçta hatır için taşındığı gözetilerek 21/10/2014 tarihinde kendisine 78.699,00-TL ödemede bulunulduğunu ve ibraname alındığını, davacının bu tarihten sonra tahkim komisyonuna yaptığı başvuru tarihi gözetildiğinde, yasal 2 yıllık hak düşümü süresinin geçirilmiş olduğunu ileri sürerek davanın reddine karar verilmesini istemiştir. Sigorta Tahkim Komisyonu Uyuşmazlık Hakem Heyetince; davalı ... şirketince 21/10/2014 tarihinde yapılan ödemeden, tahkim komisyonuna başvuru tarihi olan 21/10/2016 tarihine kadar 2 yıllık sürenin geçmediği, tahkim yargılaması sırasında alınan hesap bilirkişisi raporundan da anlaşılacağı üzere, davacının bakiye tazminat miktarının 113.100,62-TL olduğunun belirlendiği, taşıyan ile taşınanın eş olması nedeniyle hatır taşıması indirimi yapılamayacağı görüşünden hareketle, davanın kabulü ile; 113.100,62-TL bakiye maluliyet tazminatının 01/10/2014 tarihinden işletilecek yasal faizi ile birlikte davalı ... şirketinden tahsiline karar verilmiş, sigorta şirketinin Sigorta Tahkim Komisyonu İtiraz Hakem Heyetine itirazı üzerine; itiraz hakem heyetince itirazın reddine karar verilmiş, itiraz hakem heyetine karşı davalı ... vekili tarafından süresi içerisinde istinaf yasa yoluna başvurulmuştur. İstinaf nedenleri; görülmekte olan dava bakımından yasa yolunun temyiz yasa yolu olduğu, bu nedenle dosyanın Yargıtay'a gönderilmesi gerektiği, kabule göre de hesaplamanın ödeme tarihine göre değil, hesap tarihine göre yapılması gerektiği, fiilen çalışmadığı anlaşılan davacı için asgari geçim indirimi uygulamasının yapılmasının da hatalı olduğu hususlarına yöneliktir. Dava, trafik kazası sonucu oluşan beden gücü kaybı zararının giderilmesi isteğine ilişkindir. İstinaf edenin sıfatı, istinafın kapsam ve nedenleriyle sınırlı olmak kaydıyla yapılan inceleme ve değerlendirme sonucunda; 1-Görülmekte olan tahkim dosyasında; Bölge Adliye Mahkemelerinin göreve başladığı tarihten sonra 13/04/2017 tarihinde verilen İtiraz Hakem Heyeti Kararına karşı yasa yoluna başvuran davalı vekili 05/05/2017 günlü dilekçeyi Yargıtay ilgili Hukuk Dairesi Başkanlığına sunulmak üzere İstanbul Anadolu 4.Asliye Ticaret Mahkemesine vermiş ise de; mahkemesince istek istinaf başvurusu olarak değerlendirilerek istinaf incelemesi yapılabilmesi için dosya dairemize gönderilmiştir. Yargıtay 17. Hukuk Dairesi'nin 27/02/2017 gün 2016/20474-2017/2031 ve keza aynı dairenin 27/03/2017 gün 2017/316-2017/3284 sayılı emsal kararlarından ve bu konudaki pek çok diğer içtihadından da anlaşılacağı üzere; kanun yolu incelemesi isteğine konu itiraz hakem heyeti kararını istinaf kanun yoluna tabi bulunmakta olduğu anlaşıldığından, davalı ... vekilinin bu yöne ilişen isteğinin reddi gerekmiştir. 2-Davalı ... vekilinin diğer istinaf itirazlarına gelince; dosya içerisindeki bilgi ve belgelere, itiraz hakem heyeti kararının gerekçesine dayanılan delillerin tartışılıp değerlendirilmesinde, usul ve yasaya aykırı bir yön bulunmadığına, uzman bilirkişi tarafından düzenlenen oluşa ve yargıtay uygulamalarına uygun, denetlenebilir gerekçeler içeren hesap bilirkişi raporunun hükme esas alınmasında, herhangi bir yanılgı olmadığına, kaza tarihinde ev hanımı olduğu ileri sürülen davacının SGK Başkanlığınca düzenlenen ""Sigortacılık Tescil ve Hizmet Kaydı Tespiti"" detayına göre 11/05/2011 tarihine kadar, aktif çalışan olması, yaşı ve dolayısıyla çalışabilir durumda olduğu gözetildiğinde, varsayıma dayalı olarak aktif dönem sonuna kadar yapılan hesaplamada, asgari geçim indiriminin dahil edilmesinde bir isabetsizlik bulunmadığına, davalı ... tarafından davacıya yapılan kısmi ödemenin güncelleştirilmesinin de hesap tarihi baz alınarak yapılmış olduğunun anlaşılmasına göre, davalı ... vekilinin tüm istinaf itirazlarının HMK.m.353/1-b/1 hükmü uyarınca esastan reddi gerektiği sonucuna varılarak aşağıdaki biçimde hüküm tesis edilmiştir. HÜKÜM: Gerekçe uyarınca; 1-Usul ve esas yönünden hukuka uygun olan 13/04/2017 gün ve 2017/İ.239-2017/İHK.1149 sayılı Sigorta Tahkim Komisyonu İtiraz Hakem Heyeti kararına yönelik olarak davalı ...Ş vekili tarafından yapılan istinaf başvurusunun HMK.m.353/1-b/1 hükmü uyarınca ESASTAN REDDİNE, 2-Peşin olarak davalı tarafından yatırılan 154,30-TL başvurma harcından, alınması gereken 85,70-TL başvurma harcının düşümü ile kalan 68,60-TL ile fazladan alınan 31,40-TL maktu karar ve ilam harcının talep halinde davalı ...Ş'ye İADESİNE, 3-İncelemenin duruşmasız olarak yapılması nedeniyle avukatlık ücreti takdirine yer olmadığına, 4-Davalı ...Ş tarafından istinaf aşamasında yapılan giderlerin üzerinde bırakılmasına, HMK. m. 353/1-b/1 hükmü uyarınca, dosya üzerinde yapılan inceleme sonucunda ve 7035 sayılı Kanunun 31 maddesi ile değişik HMK. m. 361/1 maddesi gereğince, kararın tebliğinden itibaren 2 hafta içinde Yargıtay nezdinde temyiz yasa yolu açık olmak üzere, oy birliğiyle karar verildi.04/10/2018."
"2017_1046_2018_1027_436538900.html","8. HUKUK DAİRESİ","2017/1046","2018/1027","20/09/2016","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacılar vekili dava dilekçesi ile; 15/10/2015 tarihinde davacıların oğlu ...'nun sevk ve idaresindeki tescilsiz motosiklet ile davalı ... şirketinin ZMMS ve Kasko sigorta poliçeleri ile sigortaladığı... plakalı aracın çarpışması şeklinde meydana gelen kaza sonucu ...'nun vefat ettiğini, kazanın meydana gelmesinde ... plakalı araç sürücüsünün kusurlu olduğunu, sigorta şirketine yapılan başvurunun reddedildiğini belirterek, fazlaya ilişkin hakları saklı kalmak kaydıyla 295.000,00-TL tazminatın davalı ... şirketinden tahsiline karar verilmesini talep etmiştir. Davalı ... A. Ş. vekili cevap dilekçesi ile; meydana gelen kazada tescilsiz motosiklet sürücüsü davacıların oğlu ...'nun tam kusurlu olduğunu, bu nedenle sigorta şirketinin bir sorumluluğunun bulunmadığını belirterek davanın reddine karar verilmesini istemiştir. Sigorta Tahkim Komisyonu Uyuşmazlık Hakem Heyetince, meydana gelen kazada davalı ... şirketi tarafından sigortalanan ... plakalı araç sürücüsü ...'ın kusursuz olduğu, davacıların oğlu ...'nun tam kusurlu olduğu gerekçesiyle tazminat talebinin reddine karar verilmiş, karara karşı davacılar vekili tarafından yapılan itiraz üzerine İtiraz Hakem Heyetince itirazın reddine karar verilmiş, karara davacılar vekili tarafından süresi içinde istinaf yoluna başvurulmuştur. Davacılar vekilinin istinaf sebepleri, davacıların 3. kişi sıfatıyla tazminat talep etme hakları bulunduğu, talebin reddine karar verilmesinin hatalı olduğu hususlarına ilişkindir. Dava, 15/10/2015 tarihinde meydana gelen trafik kazası sonucu davacıların oğlu ...'nun vefat etmesi nedeniyle destekten yoksun kalma tazminatı talebine ilişkindir. İstinaf edenin sıfatına, istinafın kapsam ve nedenine, dosya içerisindeki bilgi ve belgelere, kararının gerekçesinde dayanılan delillerin tartışılıp değerlendirilmesinde, hükme esas alınan ATK Ankara Adli Tıp Grup Başkanlığı'nın 12/021/2016 tarihli raporunun olaya, oluşa ve Yargıtay uygulamalarına uygun denetlenebilir gerekçeler içermesine, kazanın meydana gelmesinde davacıların oğlu ...'nun % 100 oranında kusurlu bulunmasına, davalı ... şirketi tarafından sigortalanan .. . palakalı araç sürücüsü ...ın kusursuz bulunmasına, davacı tarafça olayın farklı bir şekilde meydana geldiğine ilişkin dosyaya herhangi bir delil sunulmamasına ve kusur durumuna itiraz edilmemesine, davalı ... şirketinin sorumluluğunun kendi sigortalısının kusuru oranında bulunmasına, davacıların kazaya karışan diğer aracın sigorta şirketine karşı dava açması nedeniyle somut olayda 3. kişi sıfatıyla tazminat talebine ilişkin şartların oluşmamasına göre talebin reddine karar verilmesinde usul ve yasaya aykırılık bulunmamakta olup davacılar vekilinin tüm istinaf taleplerinin reddine karar verilmesi gerekmiştir(HMK 353/1-b/1). HÜKÜM: Gerekçe uyarınca; 1-Usul ve esas yönünden hukuka uygun bulunan 04/08/2016 tarih ve 2016/İ.1836-2016/İHK-1970 sayılı Sigorta Tahkim Komisyonu İtiraz Hakem Heyeti kararına karşı davacılar vekili tarafından yapılan istinaf başvurusunun HMK. 353/1-b/1 maddesi gereğince ESASTAN REDDİNE, 2- İstinaf yasa yoluna başvuran davacılar tarafından peşin olarak yatırılan 143,50-TL başvurma harcından, alınması gereken 98,10-TL başvurma harcının düşümü ile kalan 45,40-TL başvurma harcı ile, alınan 29,20-TL maktu istinaf karar ve ilam harcının talebi halinde kendilerine İADESİNE, 3- İncelemenin duruşmasız olarak yapılması nedeniyle avukatlık ücreti takdirine yer olmadığına, 4- Davacılar tarafından istinaf aşamasında yapılan giderlerin kendi üzerinde bırakılmasına, HMK. m. 353/1-b/1 hükmü uyarınca, dosya üzerinde yapılan inceleme sonucunda ve 7035 sayılı Kanunun 31 maddesi ile değişik HMK. m. 361/1 maddesi gereğince, kararın tebliğinden itibaren 2 hafta içinde Yargıtay nezdinde temyiz yasa yolu açık olmak üzere, oy birliğiyle karar verildi.04/10/2018."
"2017_1047_2018_965_472560800.html","8. HUKUK DAİRESİ","2017/1047","2018/965","19/01/2017","Tazminat (Sigorta Ödemesine Dayanan Rücuen)","GEREĞİ DÜŞÜNÜLDÜ: Davacı vekili dava dilekçesinde özetle: Şirketleri nezdinde kasko poliçesi ile sigortalı ... plakalı araca, 10/02/2014 tarihinde meydana gelen trafik kazası sonucunda zarar verildiğini, kazaya ... plakalı aracın %100 kusurlu olarak sebebiyet verdiğini, sigortalı araçta oluşan 5.745,00 hasar bedelinin araç sahibine ödendiğini, ve TTK 1472. md. gereğince halefiyet hakkı kazanıldığını, sigorta şirketinin poliçe limiti ile sınırlı olmak üzere tüm hasardan davalıların müştereken ve müteselsilen sorumlu olacaklarını belirterek 5.745,00 TL tazminatın ödeme tarihinden itibaren yasal faizi ile birlikte davalılardan müştekeren ve müteselsilen tahsiline karar verilmesini talep ve dava etmiştir. Davalı ..Sigorta A.Ş savunmasında :...plakalı aracın şirketleri nezdinde 28/08/2013-2014 tarihlerini kapsayan 9381681 numaralı trafik poliçesi ile sigortalı olduğunu, yapılan incelemede, kaza tespit tutanağına göre sigortalı aracın inşaat sahasında olduğu, karayolunda olmadığı bu sebeple hasarın trafik poliçesi teminatı dışında kaldığını talebin fahiş olduğunu, davadan önce başvuru bulunmadığından ödeme tarihinden itibaren faiz talep edilemeyeceğini, belirterek açılan davanın reddine karar verilmesini talep etmiştir. Davalı ....ve Tic. Ltd. Şti'nin davaya karşı herhangi bir cevap dilekçesi vermediği görülmüştür.Mahkemece;Yargılama sırasında alınan bilirkişi raporuna göre kazanın Şile Bağlantı Yolunda yol çalışması yapılan karayolunda meydana geldiğini, bu kısmın Karayolu sayılacağını belirterek davanın kabûlü ile 5.745,00TL maddi tazminatın davalı sigorta yönünden dava, diğer davalı yönünden ödeme tarihinden itibaren yasal faizi ile birlikte müştereken ve müteselsilen alınarak davacıya ödenmesine karar verilmiştir.Karara karşı davalı ... Sigorta A.Ş. vekili istinaf yoluna başvurmuştur.İstinaf Nedenleri; kazanın karayolu sayılmayan şantiye sahasında meydana geldiğini, keşif taleplerinin reddedildiğini, davalı sigortalısı aracın karayolu sayılmayan yerde bulunduğunu belirterek istinaf yoluna başvurmuştur.Yapılan değerlendirmede;Dosya içerisindeki bilgi ve belgelere, mahkeme kararının gerekçesinde dayanılan delillerin tartışılıp değerlendirilmesinde ve özellikle, oluşa uygun olarak düzenlenen uzman bilirkişi raporunda belirtilen kusur oranının ve maddi tazminata ilişkin hesaplamanın hükme esas alınmasında bir usulsüzlük bulunmamasına,anayola bağlantısı olan yan yolda,yol çalışması sırasında kaldırılan tamperin elektrik tellerini koparması sonucu ana yoldaki araca zarar vermesiyle oluşan kazada bu yolun karayolu kabul edilmesine göre davalı vekilinin istinaf talebinin HMK 353/1-b/1 maddesi uyarınca reddine karar verilmiştir. HÜKÜM:Gerekçe uyarınca; 1-Usul ve yasaya uygun mahkeme kararına yönelik davacı vekilinin istinaf başvurusunun HMK.m.353/1-b/1 maddesi gereğince ESASTAN REDDİNE 2-Davacı tarafından peşin yatırılan 74,00-TL maktu harçtan fazla alınan 38,10 TL 'nin istek halinde davacı tarafa iadesine, 3-İncelemenin duruşmasız olarak yapılması nedeniyle avukatlık ücreti takdirine yer olmadığına, 4-Yasa yoluna başvuran davacı tarafından yapılan giderlerin üzerinde bırakılmasına, HMK. m.353/1-b/1 hükmü uyarınca, dosya üzerinde yapılan inceleme sonucunda ve HMK. m. 362/1-c gereğince KESİN olmak üzere, oy birliğiyle karar verildi. 01/10/2018."
"2017_1048_2018_966_435191400.html","8. HUKUK DAİRESİ","2017/1048","2018/966","09/03/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacı 25.07.2016 tarihli dilekçesi ile davalı ... şirketine kasko sigorta poliçesi ile sigortalı bulunan ... plaka sayılı aracın davacının eşi...in içinde bulunduğu ... plaka sayılı araca olay tarihi olan 22.06.2015 tarihinde çarptığını, bu olayda ... plaka sayılı aracın içinde bulunan ...'in yaşamını yitirdiğini belirterek fazlaya ilişkin hakları saklı kalmak üzere 3.000,00-TL ferdi kaza tazminatı ile 40.000,00-TL manevi tazminatın olay tarihinden itibaren avans faizi ile davalıdan alınarak davacıya ödenmesini talep ve dava etmiştir. Davalı cevabında; ... plaka sayılı aracın 07.11.2014-14.04.2015 tarihleri arasında genişletilmiş kasko sigorta poliçesinin bulunduğunu, manevi tazminatların poliçe kapsamında olmadığını, ölen ...'in ise karşı araçta bulunduğunu belirterek davanın reddini talep etmiştir. Uyuşmazlık Hakem Heyetince;27.10.2016 tarih 2016/30842 sayılı karar ile talep reddedilmiştir.Karara karşı davacı vekili manevi tazminata ilişkin kısmı için İtiraz Hakem Heyetine itirazda bulunmuştur. İtiraz Hakem Heyeti;Uyuşmazlık Hakem Heyeti kararına sadece manevi tazminat yönünden itiraz edilmiş bu durumun ise poliçe kapsamında olmadığını belirterek itiraz reddedilmiştir.Verilen karara karşı davacı istinaf yoluna başvurmuştur. İstinaf nedenleri;Dava konusu sigorta poliçesinin 12.sayfasında ihtiyari mali sorumluluk sigortasına pirim ilavesi ile sözleşme kapsamına dahil edilen hususlar başlığı altında manevi tazminat talebinin yer aldığını, bu nedenle davalının sorumluluğunun bulunduğunu belirterek istinaf yoluna başvurmuştur. Yapılan Değerlendirilmede;dava trafik kazasından kaynaklanan tazminat davasıdır. 6456 sayılı Kanunun 45.maddesi ile değişik 5684 sayılı kanunun 30/12.maddesi gereğince;Beşbin Türk Lirası altındaki uyuşmazlıklar hakkında verilen hakem kararları kesindir. Beşbin türk lirası ve daha üzerindeki uyuşmazlıklar hakkında verilen hakem kararlarına karşı komisyonca ilgiliye bildirimden itibaren 10 gün içerisinde bir defaya mahsus olmak üzere komisyon nezdinde itiraz edilebilir. İtiraz üzerine Sigorta Tahkim İtiraz Hakem Heyetinin 40.000,00 Türk Lirasını geçmeyen uyuşmazlıklar hakkında verdiği kararlar ise kesindir.40.000,00-TL'nin üzerindeki kararlar için temyize gidilebilir"" hükmünü içermektedir. Davacı vekilinin manevi tazminat yönünden itiraz hakem Heyetine başvurduğu ve itiraz Hakem Heyetince sadece manevi tazminat yönünden karar verildiği, davacı vekilinin manevi tazminat talebini istinafa getirebileceği ve manevi tazminat davasının fazlaya ilişkin kısmının saklı tutulamayacağı sonucuna varıldığı,bu durumda dava değerinin 40.000,00-TL olduğu ve İtiraz Hakem Heyeti Kararının Sigortacılık Kanunun 30/12m. Uyarınca kesin olduğu anlaşıldığından HMK 352/1, 346/1 maddeleri gereğince istinaf talebinin reddi gerektiği sonuç ve kanaatine varılmıştır. HÜKÜM : Gerekçe uyarınca; 1-Sigorta Tahkim Komisyonu İtiraz Hakem Heyetince verilen 02/02/2017 gün ve 2016/İ.3525 -2017/İHK. 339 sayılı kararına karşı davacı vekili tarafından verilen istinaf dilekçesinin ve isteminin 5684 sayılı yasanın 30/12 ve HMK.346/1 ve 352.maddeleri gereğince kararın kesin olması nedeniyle REDDİNE, 3-İstinaf yasa yoluna başvuran davacı tarafından peşin olarak yatırılan 154,30-TL başvurma harcından, alınması gereken 98,10-TL başvurma harcının düşümü ile kalan 56,20-TL başvurma harcı ile, alınan 31,40-TL maktu istinaf karar ve ilam harcı harcının talebi halinde kendisine İADESİNE, 3-İncelemenin dosya üzerinden yapılması nedeniyle avukatlık ücreti takdirine YER OLMADIĞINA, 4-İstinaf yasa yoluna başvuran davacı tarafından yapılan giderlerin üzerinde bırakılmasına, HMK. m.352 hükmü uyarınca dosya üzerinde yapılan ön inceleme sonucunda ve HMK. m. 362/1-a gereğince, miktar yönünden KESİN olmak üzere oy birliğiyle karar verildi. 01/10/2018."
"2017_1049_2018_1064_441919500.html","8. HUKUK DAİRESİ","2017/1044","2018/1026","20/01/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacı vekili dava dilekçesi ile; 03/08/2015 tarihinde ... plâkalı, davalı ... Şirketince ZMSS poliçesi ile sigortalanan aracın karıştığı kaza sonucu davacının malûl kaldığını, davalı ... şirketince %15 özür oranı üzerinden hesaplanan 72.665,00-TL tazminatın 14/04/2016 tarihinde davacıya ödendiğini, Marmaris Devlet Hastanesi tarafından düzenlenen 29/01/2016 tarihli Sağlık Kurulu Raporunda davacının engel oranı %15 olarak belirlenmişse de bu raporun hesaplamaya esas alınamayacağını, Muğla Sıtkı Koçman Üniversitesi Tıp Fakültesi Adli Tıp Anabilim Dalı tarafından düzenlenen 01/02/2016 tarihli bilirkişi raporu ile davacının malûliyetinin %23.2 olarak belirlendiğini, davalı ... şirketine bakiye zararın ödenmesi için yapılan talebin kabûl edilmediğini belirterek fazlaya ilişkin hakları saklı kalmak kaydıyla şimdilik 14.000,00-TL malûliyet tazminatının davalıdan tahsiline karar verilmesini talep etmiş, ıslah dilekçesi ile talebini 59.950,91-TL'ye yükseltmiştir. Davalı ... Şirketi vekili cevap dilekçesi ile; davacıya %15 malûliyeti üzerinden 72.665,00-TL ödeme yapıldığını, davacının yeniden tazminat talep etme hakkı bulunmadığını, davacının sunmuş olduğu malûliyet raporunun hükme esas alınamayacağını, dosyada bulunan malûliyet raporları arasında çelişki oluşması nedeniyle ATK 3. İhtisas Kurulundan yeniden rapor alınması gerektiğini belirterek talebin reddine karar verilmesini istemiştir. Sigorta Tahkim Komisyonu Uyuşmazlık Hakem Heyetince meydana gelen kazada davalı ... şirketince ZMMS poliçesi ile sigortalanan ... plâkalı araç sürücüsünün tam kusurlu olduğu, Muğla Sıtkı Koçman Üniversitesi Tıp Fakültesi Adli Tıp Anabilim Dalı tarafından düzenlenen 01/02/2016 tarihli bilirkişi raporu ile davacının malûliyetinin %23.2 olarak belirlendiği, davalı ... şirketince dava açılmadan önce ödeme yapıldığı hususları göz önünde bulundurularak davacının talebinin kabûlü ile 59.950,91-TL malûliyet tazminatının davalı ... şirketinden tahsiline karar verilmiş, karara karşı davalı ... şirketi vekilince yapılan itiraz üzerine İtiraz Hakem Heyetince; itirazın reddine karar verilmiş, karara karşı davalı ... şirketi istinaf yoluna başvurmuştur. Davalı ... şirketinin istinaf sebepleri; dosyada bulunan malûliyete ilişkin raporlar arasında çelişki bulunduğu, çelişki giderilmeden karar verilmesinin hatalı olduğu, Muğla Sıtkı Koçman Üniversitesi Tıp Fakültesi Adli Tıp Anabilim Dalı tarafından düzenlenen raporun yürürlükteki mevzuata uygun olmaması nedeniyle hükme esas alınamayacağı hususlarına ilişkindir. Dava trafik kazası nedeniyle malûliyet tazminatı talebine ilişkin bulunmaktadır. İstinaf edenin sıfatı, istinafın kapsam ve nedenleriyle sınırlı olmak kaydıyla yapılan inceleme ve değerlendirme sonucunda; Dosya içerisindeki bilgi ve belgelere,hakem kararının gerekçesine dayanılan delillerin tartışılıp değerlendirilmesinde ve özellikle kazanın meydana geldiği tarihte yürürlükte olan yasal düzenlemeler ile yargıtayın yerleşmiş uygulamaları dikkate alındığında, davacının kazadan hemen sonra görmüş olduğu tüm tedavi evraklarının değerlendirilmesi sonucunda, 11/10/2008 tarihli ve 27021 sayılı resmi gazetede yayınlanarak yürürlüğe giren Çalışma Gücü ve Meslekte Kazanma Gücü Kaybı Oranı Tespit İşlemleri Yönetmeliği ile bu yönetmelik ekindeki Meslekte Kazanma Gücünün Azalma Oranları Tespit Cetveli dikkate alınarak, Muğla Sıtkı Koçman Üniversitesi Tıp Fakültesi Adli Tıp Anabilim Dalı tarafından düzenlenen düzenlenen ve meydana gelen trafik kazasına bağlı yaralanma sonucunda oluştuğu belirgin olan maluliyete ilişkin raporun hükme esas alınmasında herhangi bir isabetsizlik bulunmamasına, Marmaris Devlet Hastanesi tarafından düzenlenen 29/01/2016 tarihli Sağlık Kurulu Raporunda, hangi mevzuata göre düzenlendiği, uygulanan hangi tedaviler dikkate alınarak raporun düzenlendiği hususu anlaşılamaması karşısında denetime elverişli bir rapor niteliğinde olmamasına, raporun Yargıtay uygulamalarına göre geçerli bir rapor niteliğinde bulunmamasına, bu anlamda dosyadaki raporlar arasında çelişki bulunmamasına, yargılamanın tahkim yargılaması olması nedeniyle ATK 3. Adli Tıp İhtisas Kurulundan rapor alınmasının yasal olarak mümkün bulunmamasına göre; sigorta tahkim komisyonunca yazılı gerekçeyle karar verilmesinde usul ve yasaya aykırılık bulunmadığından, davalı vekilinin tüm istinaf itirazlarının HMK.m.353/1-b/1 hükmü uyarınca reddine karar verilmesi gerektiği sonuçuna varılarak aşağıdaki biçimde hüküm tesis edilmiştir. HÜKÜM: Gerekçe uyarınca; 1-Usul ve esas yönünden hukuka uygun bulunan 19/12/2016 tarih ve 2016/İ.2922-2016/İHK-3311 sayılı Sigorta Tahkim Komisyonu İtiraz Hakem Heyeti kararına yönelik olarak davalı ... A. Ş. vekili tarafından yapılan istinaf başvurusunun HMK. 353/1-b/1 maddesi gereğince ESASTAN REDDİNE, 2-İstinaf yasa yoluna başvuran davalı tarafından peşin olarak yatırılan 154,30-TL başvurma harcından, alınması gereken 85,70-TL başvurma harcının düşümü ile kalan 68,60-TL başvurma harcı ile, alınan 31,40-TL maktu karar ve ilam harcının talebi halinde davalıya İADESİNE, 3-İncelemenin duruşmasız olarak yapılması nedeniyle avukatlık ücreti takdirine yer olmadığına, 4-Davalı tarafından istinaf aşamasında yapılan giderlerin kendi üzerinde bırakılmasına, HMK. m. 353/1-b/1 hükmü uyarınca, dosya üzerinde yapılan inceleme sonucunda ve 7035 sayılı Kanunun 31 maddesi ile değişik HMK. m. 361/1 maddesi gereğince, kararın tebliğinden itibaren 2 hafta içinde Yargıtay nezdinde temyiz yasa yolu açık olmak üzere, oy birliğiyle karar verildi.04/10/2018."
"2017_1050_2018_993_435194600.html","8. HUKUK DAİRESİ","2017/1050","2018/993","28/12/2016","Tasarrufun İptali (İİK 277 Ve Devamı)","GEREĞİ DÜŞÜNÜLDÜ: Davacı banka vekili dava dilekçesinde özetle; vekil edeni banka ile davalılardan ....ve Tic. A.Ş. arasında düzenlenen 28/06/2007 günlü kredi sözleşmesi uyarınca alacaklı olduğunu, kredi borcunun süresinde ödenmemesi nedeniyle hesabın kat edilerek Eyüp ... Noterliğince 28/09/2007 günlü ihtarnamenin düzenlendiğini ve İstanbul ..İcra Müdürlüğünün ... esas sayılı dosyası ile 488.064,00-TL üzerinden borçlu aleyhine icra takibine geçildiğini, bu takip sırasında borçlunun borcu ödemeye yeterli mal varlığının olmadığının belirlendiğini, borçlu şirketin alacaklılarını zarara uğratmak amacıyla ve mal kaçırmak gayesiyle Eyüp ... Noterliğince düzenlenen ihtarnamenin keşide tarihinden bir hafta önce 21/09/2007 tarihinde kendisine ait markaları davalılardan ... Holding A.Ş'ye devrettiğini, onun da aynı markaları 31/07/2008 tarihinde davalılardan ...Ltd.Şti'ye, ... Gıda'nın da aynı markaları 03/11/2008 tarihinde bir diğer davalı ...Gıda Makina İthalat İhracat şirketine devrettiğinin tespit edildiğini, söz konusu bu devirlerin gerçek değerlerinden düşük bedelle yapıldığını, devre konu markaların davalı-borçlunun mal varlığının önemli bir kısmını oluşturması nedeniyle, İİK.280.madde hükmü uyarınca devir alan davalıların, davalı-borçlunun alacaklıyı zarara uğratma kastının ve mali durumunu bilecek durumda olduklarının kabulü gerektiği ve ayrıca borçlu şirketin etkin ortağı olan ....'ın ilk devrin yapıldığı.. . Holding'in ortaklarından ...ile hemşehri olduğunu, diğer davalılarla da organik bağ içinde bulunduklarını ileri sürerek, İİK.277 ve devamı maddeleri uyarınca davalılar arasında marka değerlerinin devrine ilişkin tasarrufların iptaline karar verilmesini dava ve talep etmiştir. Davalılar vekilleri vasıtasıyla ayrı ayrı verdikleri cevap dilekçelerinde özetle; devirlerin gerçek devirler olduğunu, mal kaçırmak amacıyla yapılmadığını, ivazlar arasında da fahiş fark bulunmadığını ileri sürerek davanın reddine karar verilmesini istemişlerdir. Mahkemece, iddia, savunma, toplanan deliller, bilirkişi raporları ve tüm dosya kapsamı değerlendirilerek; davalılar arasında yapılan ve muvazaalı olduğu ileri sürülen devirlerin, özellikle de ilk devrin 100.000,00-TL bedelle yapılması ve bu devrin yaklaşık olarak gerçek değere isabet ettiği, dolayısıyla ivazlar arasında fahiş fark bulunmadığı, diğer devirlerin de rayiç değerlerine yakın bedellerle yapıldığı, borçlu ...Arıcılık ile ilk devrin yapıldığı ...Holding arasında marka devri öncesinde ve sonrasında herhangi bir ticari ilişki olmadığı gibi şirket yöneticileri arasında da İİK.278.maddesi kapsamında bir akrabalık durumunun varlığının belirlenemediği, davaya konu markaların borçlu şirketin mevcudunun tamamını oluşturmadığı, ... Holding'in çalışma alanı gözetildiğinde, söz konusu markaları kar elde etmek amacıyla aldığı kanaatine ulaşıldığı, davalılardan ... Gıda ile... Gıda ortakları arasında akrabalık ilişkisi bulunmasının bu kişilerin dördüncü ve beşinci kişiler olması nedeniyle işlemleri muvazaalı olarak yaptıklarına delil teşkil edecek nitelikte olmadığı; İİK.277 ve devamı maddelerinde düzenlenen tasarrufun iptali şartlarının somut olayda gerçekleşmediği görüşünden hareketle davanın reddine karar verilmiştir. Karara karşı davacı vekili tarafından süresi içinde istinaf yasa yoluna başvurulmuştur. İstinaf nedenleri; davalılar arasındaki yakın ilişkinin varlığı, bir borçlu şirketin borca batık olduğunun belirgin olması nedeniyle, İİK.280/1 ve 2.maddeleri gereğince; marka devirlerine ilişkin tasarrufun söz konusu olması nedeniyle de, İİK.280/4 madde hükmü gereğince davanın kabulüne karar verilmesi gerekirken, yazılı biçim ve gerekçeyle davanın reddine karar verilmesinin usul ve yasaya aykırı olduğu hususuna yöneliktir. Dava, İİK.277 ve devamı maddeleri uyarınca açılmış tasarrufun iptali isteğine ilişkindir. İstinaf edenin sıfatı, istinafın kapsam ve nedenleriyle sınırlı olmak kaydıyla yapılan, inceleme ve değerlendirme sonucunda; Dosya içerisindeki bilgi ve belgelere, mahkeme kararının gerekçesine dayanılan delillerin tartışılıp değerlendirilmesinde, usul ve yasaya aykırı bir yön bulunmadığına, konusunda uzman bilirkişiler tarafından düzenlenen rapor ve ek raporlardaki belirlemeler, dosyaya oluşa uygun denetlenebilir gerekçeler içermesi karşısında hükme esas alınmalarında bir isabetsizlik olmadığına, davalı-borçlu ...Arıcılık'ın ortaklarından ... ile ilk devrin yapıldığı, .. Yatırım Holding A.Ş.'nin ortaklarından ...'ın aynı il nüfusuna kayıtlı olmalarının, (Ordu İli) alıcının borçlu şirketin mali durumunu bildiği ya da bilmesi gerektiği ve ortak hareket ettiklerini gösterme bakımından tek başına yeterli bulunmamasına, marka değerlerini devralan ve bir yatırım şirketi olduğu belirlenen ... Holding'in de yaklaşık bir yıl sonra bu değerleri kazanç elde ederek devretmiş olduğu da gözetildiğinde, ikinci ve üçüncü alıcılar olan davalı şirketlerin yöneticileri arasında akrabalık ilişkilerinin varlığının iptal için yeterli bulunmamasına, devre konu marka değerlerinin borçlu ... Arıcılık'ın işletmesinin tamamı olmadığı gibi önemli bir kısmını da kapsamadığı uzman bilirkişi raporlarıyla belirlenmiş olmasına ve borçlu ...Arıcılık'ın borca batık olduğu konusunda basına yansıyan haberlerin ilk devir tarihinden sonra gerçekleşmiş bulunmasına göre; davacı vekilinin tüm istinaf itirazlarının HMK.353/1-b/1 hükmü uyarınca esastan reddi gerektiği sonucuna varılarak aşağıdaki biçimde hüküm tesis edilmiştir. HÜKÜM: Gerekçe uyarınca; 1-Usul ve esas yönünden hukuka uygun olan ve başlıkta yazılı bulunan mahkeme kararına yönelik olarak davacı banka vekili tarafından yapılan istinaf başvurusunun HMK.m.353/1-b/1 hükmü uyarınca ESASTAN REDDİNE, 2-Peşin olarak davacı tarafından yatırılan 154,30-TL başvurma harcından,alınması gereken 85,70-TL başvurma harcının düşümü ile kalan 68,60-TL'nin talep halinde davacı bankaya İADESİNE, 3-İncelemenin duruşmasız olarak yapılması nedeniyle avukatlık ücreti takdirine yer olmadığına, 4-İstinaf yasa yoluna başvuran davacı tarafından istinaf aşamasında yapılan giderlerin üzerinde bırakılmasına, HMK. m. 353/1-b/1 hükmü uyarınca, dosya üzerinde yapılan inceleme sonucunda ve 7035 sayılı Kanunun 31 maddesi ile değişik HMK. m. 361/1 maddesi gereğince, kararın tebliğinden itibaren 2 hafta içinde Yargıtay nezdinde temyiz yasa yolu açık olmak üzere, oy birliğiyle karar verildi.04/10/2018."
"2017_1051_2018_1249_441325000.html","15.HUKUK DAİRESİ","2017/1051","2018/1249","09/03/2017","Tazminat","GEREĞİ GÖRÜŞÜLÜP DÜŞÜNÜLDÜ : Dava, parke imali ve montajı işi nedeniyle sözlü eser sözleşmesi ilişkisinden kaynaklanan maddi ve manevi tazminat talebine ilişkin olup; mahkemece, davanın reddine dair verilen karar davacı vekilince süresinde istinaf edilmiştir. Davacı iş sahibi, davalı şirket yüklenicidir. Davacı iş sahibi; yazılı, sözlü ve e-mail yoluyla parke imali ve montajı konusunda davalıya siparişte bulunduklarını, davalı yüklenicinin parkeleri sipariş ve numuneye aykırı olarak imal ve mantajını yaptığını ve süresinden sonra teslim ettiğini belirterek maddi ve manevi zarara uğradığından bahisle fazlaya ilişkin hakkını da saklı tutarak 17.200,00-TL maddi ve 15.000,00-TL manevi tazminatın temerrüt tarihinden itibaren işleyecek ticari faiziyle birlikte tahsilini talep etmiştir. Davalı yüklenici; davacı tarafla sadece dava konusu parkenin tedariki konusunda anlaştıklarını iş süresininn 60 gün olarak belirlendiğini, taraflarınca oluşturulan numunenin davacı tarafça onaylandığını, davacının teslimatı belirlenen süreden önce talep etmesi üzerine, bilgisi dahilinde dava dışı ...dan ölçüleri farklı parkelerin alınıp davacıya teslim edildiğini, telim edilen ürünlerde her hangi bir sorun olmadığını varsa sorunun davacı tarafından uygulama sırasında (montaj aşamasında) meydana geldiğini, parkelerin 6 nakliye ile değil, belirlenen süreden önce teslimat istendiği için bu nakliye ile gönderildiğini, ürünlerin yerine uygulanmasıyla kabul edilmiş olduğunun anlaşıldığını belirterek davanın reddini talep etmiştir. Davacı vekili istinaf talebinde özetle; davalıya sipariş detayları bildirildiği ve hatta numune ürün bizzat teslim edildiği halde, siparişe uygun olmayan düşük kalitede ürün tedarik ettiği ve belirlenen süreden sonra 6 nakliye halinde gönderildiğini, ayıp ihbarının 11/06/2014 tarihli dilekçe ekindeki belgeyle ve ayrıca Kadıköy ... Noterliği'nin 21/05/2014 tarih... yevmiye nolu ihtarıyla da bildirildiğini, kaldı ki, davalının ayıp ihbarının yapıldığını 07/08/2014 tarihli dilekçesiyle kabul ettiğini, ayıplı durumun uygulama montajdan değil, düşük kalite seçilmesinden kaynaklandığını, raporlar arasında çelişki olduğu halde giderilmediğini, ürünlerin geç teslim edildiğini ve 6 nakliye ile gönderildiğinin anlaşıldığını belirterek kararın kaldırılarak davanın kabulüne karar verilmesini talep etmiştir. Yargılama sırasında alınan bilirkişi raporlarından ilkinin taraflar arasındaki ilişkiyi eser sözleşmesi olarak nitelendirdiği ve buna göre inceleme ve değerlendirme yaparak mevcut ayıpların malzeme kontrolsüzlüğünden kaynaklandığını, parkelerin tekniğine uygun olarak zemine uygulandığını, ayıbın açık ayıp niteliğinde olduğunu ve tamiratla giderilemeyeceğini belirterek davacının talebinde haklı olduğuna, ikinci kök ve ek rapor ise, taraflar arasındaki sözleşmesel ilişkiyi satış olarak nitelendirip, davacının ürünlerin ayıplı olduğunu bilerek zemine uygulandığına göre yapılan işi kabul ettiğinin kabulü ile davacının tazminat talep hakkının olmadığı belirtmiştir. Mahkemece, taraflar arasındaki hukuki ilişkiyi satış sözleşmesi olarak nitelendirip değerlendiren ve keşif yapılmadan alınan ikinci kök ve ek rapor kabul edilerek hükme esas alınmıştır. Tüm dosya kapsamndan, taraflar arasında parke imalatına ilişkin eser sözleşmesi ilişkisi olduğu sabittir. Taraflar arasında eser sözleşmesi olduğu anlaşılmakla eser sözleşmesi kapsamında her iki bilirkişi raporları arasındaki çelişkiyi de giderecek şekilde gerekirse keşifte yapılarak yeni bir bilirkişi heyetinden rapor alınması, davacının talepleri de değerlendirilmek suretiyle ayıbın eserin tümden reddi ve bedelden indirim niteliğinde olup olmadığı da değerlendirilmek ve sonucuna göre karar verilmesi gerekirken akdi ilişkiyi satış olarak nitelendiren ve ilk raporla çelişkili ikinci rapora itibar edilmesi doğru olmamış bu nedenlerle yerel mahkeme kararının kaldırılarak belirtilen şekilde yeniden denetime elverişli rapor alınarak yeniden esas hakkında hüküm kurulmak üzere dosyanın mahal mahkemesine gönderilmesine HMK 'nın 353/1-a-6 maddesi hükmü kapsamında kesin olarak karar verilmesi gerekmiştir. HÜKÜM: Gerekçesi yukarıda açıklandığı üzere; 1-Davacı vekinin istinaf başvurusunun KABULÜNE, 2-Bakırköy 6. Asliye Ticaret Mahkemesi'nin 09/03/2017 tarih, 2014/536 Esas, 2017/197 Karar sayılı kararının KALDIRILMASINA, 3-Dosyanın Dairemiz kararına uygun şekilde yeniden bir karar verilmek üzere mahalli mahkemesine GÖNDERİLMESİNE, 4-Davacı tarafından yatırılan istinaf karar harcının istek halinde kendisine iadesine, 5-Davacı tarafça yapılan istinaf yargılama giderinin ilk derece mahkemesince yeniden verilecek kararda dikkate alınmasına, 6-İstinaf yargılaması sırasında duruşma açılmadığından davacı yararına vekalet ücreti takdirine yer olmadığına, Dair, dosya üzerinden yapılan inceleme sonucunda, 6100 sayılı Hukuk Muhakemeleri Kanununun 353/1-a-6 maddesi gereğince KESİN olmak üzere 09/10/2018 tarihinde oy birliğiyle karar verildi."
"2017_1056_2018_1336_453649300.html","8. HUKUK DAİRESİ","2017/1056","2018/1336","23/02/2017","Ölüm ve Cismani Zarar Sebebiyle Açılan Tazminat.","GEREĞİ DÜŞÜNÜLDÜ: Davacı tarafça, 20/12/2013 tarihinde meydana gelen trafik kazası sonucu çocukları ...'nın vefat ettiğini belirtilerek, destekten yoksun kalma tazminatı talebiyle dava açılmış, Mahkemece ıslah dilekçesi doğrultusunda açılan davanın kabulüne karar verilmiş, karara karşı davalı ... şirketi vekilleri tarafından istinaf yoluna başvurulmuştur. Davalılar vekillerinin istinaf sebepleri; müteveffanın gelirine ilişkin hesaplamanın hatalı olduğu, asgari ücretin 2 katı geliri olacağının varsayıma dayandığı, hatır taşıması indirimi yapılmadığı, sigorta şirketlerince yapılan ödemelerin dikkate alınmadığı, Adana 2. Asliye Ticaret Mahkemesince yetkisizlik kararı verilmesine rağmen kararda Işık(...) Sigorta A. Ş. lehine vekâlet ücretine hükmedilmediği hususlarına ilişkindir. Dava, trafik kazası nedeniyle destekten yoksun kalma tazminatı talebine ilişkin bulunmaktadır. Kazada vefat eden ..., Süleyman Demirel Üniversitesi Sosyal Bilimler Enstitüsünde yüksek lisans yapmaktadır. İlgili üniversitenin Lisansüstü Eğitim Öğretim ve Sınav Yönetmeliği dikkate alındığında müteveffanın 4 yıllık tarih veya tarih öğretmenliği bölümünü bitirmiş olduğu anlaşılmaktadır. Davacılar için talep edilen destekten yoksun kalma tazminatı konusunda yapılan hesaplamayı içeren ve hükme esas alınan rapor ve ek raporda destek ...'nın 4 yıllık lisans eğitimi aldığı gerekçesiyle asgari ücretin 2 katı gelir elde edeceği varsayılarak tazminat hesabı yapılmıştır. Desteğin üniversite mezunu olması halinde asgari ücretin üzerinde gelir elde edeceği açık olsa da; eğitim aldığı alana göre iş bulma imkanı ve elde edilecek kazanç vs. konusunda yeterli araştırma yapılmadan bilirkişinin takdiren belirlediği ücretten hesaplamanın yapıldığı rapora göre karar verilmesi, eksik inceleme mahiyeti taşımaktadır. Bu durumda mahkemece; desteğin üniversite mezunu, yüksek lisans öğrencisi olduğu bildirildiğine göre, okuduğu ilgili üniversiteden öğrenim bilgilerinin istenmesi, yaşasaydı mezun olacağı muhtemel tarihin ve mezun olması halinde eğitim aldığı alana göre yapabileceği işin ne olduğunun sorulması; gelen bilgilere göre, desteğin mezun olduğunda yapacağı mesleğine göre elde edebileceği gelirin saptanması için emsal gelir araştırması yapılması, ilgili meslek odaları ve meslek kuruluşlarından mezuniyetinden itibaren ne kadar sürede iş bulabileceği, emsal gelirinin ne kadar olacağı gibi hususların sorulması; bu tespitlerden sonra desteğin belirlenen geliri üzerinden maddi tazminat hesaplaması yaptırılması gerekirken, eksik incelemeyle yazılı biçimde hüküm tesisi doğru görülmemiş ve HMK 353/1-a/6 maddesi gereğince Mahkemece verilen kararın kaldırılması gerekmiştir(Yargıtay 17. Hukuk Dairesi'nin 16/07/2018 tarih ve 2015/13074 E., 2018/7185 K. Sayılı kararı). Mahkeme kararının kaldırılması gerekçesine göre davalılar vekillerinin diğer istinaf taleplerinin bu aşamada değerlendirilmesine yer olmadığına karar verilmiştir. HÜKÜM: Gerekçe uyarınca; 1-Davalı ... A. Ş. vekili ile davalı ......) Sigorta A. Ş. vekilinin istinaf talebinin KABULÜNE, istinaf talebine konu İstanbul 11. Asliye Ticaret Mahkemesi'nin 23/02/2017 tarih ve 2015/509 E., 2017/94 K. sayılı kararının KALDIRILMASINA, 2- Dosyanın, yukarıda gösterilen biçimde işlem yapılmak üzere Mahkemesine GÖNDERİLMESİNE, davalı vekillerinin diğer istinaf sebeplerinin bu aşamada değerlendirilmesine YER OLMADIĞINA, 3- Davalı ...A. Ş. tarafından peşin olarak yatırılan 960,40-TL nispi istinaf karar ve ilam harcı ile davalı ...(...) Sigorta A. Ş. tarafından peşin olarak yatırılan 960,37-TL nispi istinaf karar ve ilam harcının istek halinde kendilerine İADESİNE, 4- Dosya üzerinde inceleme yapılması nedeniyle avukatlık ücreti takdirine YER OLMADIĞINA, 5- Davalılar tarafından istinaf aşamasında yapılan giderlerin İlk Derece Mahkemesince verilecek nihai kararda dikkate alınmasına, HMK. m.353/1-a/6 hükmü uyarınca, dosya üzerinde yapılan inceleme sonucunda ve KESİN olmak üzere, oy birliğiyle karar verildi.15/11/2018"
"2017_1056_2018_2387_462112200.html","16. HUKUK DAİRESİ","2017/1056 Esas","2018/2387 Karar","26/01/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Sigorta Tahkim Komisyonu'nun 20/09/2016 tarihli 2016/26409 karar sayılı kararıyla; başvuran davacı ...'in 09/08/2015 günü ... plakalı araçta yolcuyken gerçekleşen trafik kazasında % 5 oranında malul kaldığını, davalı ... AŞ'nin ZMMS sigortacısı olduğunu, ... plakalı araç sürücüsünün % 100 kusurlu bulunduğunu, aktüerya bilirkişi raporuna göre başvuranın % 10 maluliyetinin tespit edildiğini, ilk rapora göre başvuru sahibinin 54.664,33 TL tazminata hak kazandığını, % 20 hatır indirimi yapılarak 43.731 TL ödeme yapılmasının uygun olduğunu, başvuru sahibinin itirazı üzerine yeniden alınan ikinci raporda raporda başvuru sahibinin maluliyet tazminatı oranının hatır taşıması indirimi hariç 70.932,00 TL olduğu beyan edilerek 70.932,00 TL tazminatın 21/06/2016 tarihinden itibaren yasal faiziyle tahsiline karar verdiği görülmüştür. ... Sigorta AŞ vekilinin karara itiraz ettiği; ilk raporda % 20 hatır taşıması indirimi yapıldığını, müracaatçının araçta yolcu olarak bulunduğunu, tazminattan hatır indirimi yapılması gerektiğini, başvuran lehine 8.152,52 TL vekalet ücretine karar verildiğini, oysa 19/01/2016 tarihli yönetmelikte değişiklik yapılmasına dair yönetmeliğin 6/son maddesine göre vekalet ücretinin 1/5 oranında olması gerektiğini, KTK, poliçe genel ve özel şartları çerçevesinde müvekkili şirketin sorumluluğu bulunmadığını, yeniden rapor alınması gerektiğini beyan etmiştir. Başvuran vekilinin itiraza cevap dilekçesinde; sürücü ...'nın müvekkili ...'in dayısı olduğunu, yerleşik Yargıtay kararlarında ""....yakın akrabalar arasında yapılan taşımacılığın hatır taşımacılığı olmadığı; ahlaki bir görevin ifası olması nedeniyle hatır taşıması indirimi yapılmaması gerektiği"" görüşünün beyan edildiğini, vekalet ücretinin haklı olduğunu beyanla itirazın reddini talep etmiştir. İtiraz hakem heyetinin 29/12/2016 tarihli 2016/İHK-3554 sayılı kararıyla ""somut olayda...'nın ...'in dayısı olduğu. Hatır taşımalarının ticari bir menfaat karşılığı olmadığından bu gibi taşımalarda TBK 51.madde uyarınca tazminattan uygun bir indirim yapılması gerektiği, öğretide ve Yargıtay İçtihatlarında benimsenmişse de, Yargıtay uygulamasına göre hatır indirimi yapılabilmesi için davalının bu yönde savunma getirmesi ve taşımanın hatır için olup olmadığı, tarafların yakınlığı varsa hatır için taşımanın kimin arzusu ve ne amaçla yapıldığı gibi olayın özel şartlarının ortaya konulması gerektiğini, sigorta kuruluşunun hatır taşıması yapılması gerektiğine ilişkin savunmada bulunmuşsa da delil ve açıklama getirmediğini beyanla itirazın yerinde görülmediği, vekalet ücretine itirazın yerinde görüldüğü gerekçesiyle oy çokluğuyla itirazı kabul ederek 1.630,50 TL vekalet ücretine hükmedilmiştir. İstanbul Anadolu 4. Asliye Ticaret Mahkemesinin 26/01/2017 karar tarihli 2017/397 D.İş sayılı kararıyla; hakem kurulunca verilen kararın saklanmasına karar verildiği, davalı vekilinin süresinde istinaf dilekçesi ibraz ettiği, dilekçesinde; hükme esas alınan aktüer maluliyet oranının hatalı olduğunu, hesaplamadan hatır taşıması indirimi yapılması gerektiğini beyanla hakem kararının bozularak gerçek maluliyet oranının tespitini istemiştir. Davacı vekili istinaf dilekçesine karşı beyanda bulunmamıştır. Dosya kapsamında bulunan Yalvaç Cumhuriyet Savcılığı'nın 2015/1942 soruşturma sayılı dosya örneğinde bulunan ifade tutanaklarından ...'in olay tarihinde ... plakayı kullanan sürücü ...'nın yeğeni olduğu, aralarında dayı-yeğen akrabalık ilişkisinin bulunduğu, olay tarihinde araçta davacının annesi ve kardeşlerinin de bulunduğu görülmüştür. GEREKÇE: 29/12/2016 tarihli 2016/İHK-3554 sayılı İtiraz Hakem Heyeti kararına karşı istinaf talebinde bulunan davalı ... vekilinin, hükme esas alınan aktüer maluliyet oranının hatalı olduğunu beyanla hakem kararının bozularak, gerçek maluliyet oranının belierlenmesini talep ettiği anlaşılmışsa da; Sigorta Tahkim Komisyonu'nun dosya kapsamında bulunan , Ayvalık Devlet Hastanesi tarafından düzenlenen 15/03/2016 tarihli "" Engelli Sağlık Kurulu Raporunda"" belirlenen %10 oranında maluliyet raporunu esas alarak aktüer bilirkişi raporu aldığı ve davacı lehine 70.932,00 TL tazminatın tahsiline karar verdiği, kararın davalı ... vekiline tebliği üzerine itiraz dilekçesinde maluliyet oranı ve raporuna itiraz etmediği, hatır taşıması indirimi yapılmaması ve davacı lehine hükmedilen vekalet ücreti miktarına itiraz ettiği, İtiraz Hakem Heyeti'nin de itiraz üzerine yaptığı incelemede, vekalet ücretine yönelik itirazı kabul ettiği ancak hatır taşıması indirimine yönelik itirazı reddettiği görülmüştür. 5684 Sayılı Sigortacılık Kanunu'nun 30/23. Maddesinde "" Bu Kanunda hüküm bulunmayan hallerde Hukuk Usûlü Muhakemeleri Kanununun hükümleri, sigortacılıktaki tahkim hakkında da kıyasen uygulanır. "" hükmü gereğince Sigorta tahkim Komisyonu kararına esas alınan maluliyet oranına itiraz edilmediği,İtiraz Hakem Heyetinin de itirazlarla sınırlı olarak inceleme yaptığı gözönüne alınarak bu aşamada maluliyet oranına itiraz edilemeyeceği kanaatine varılmıştır. Sigorta şirketi vekilinin hatır taşıması indirimi yapılmadığı gerekçesiyle istinaf talebi Dairemizce incelenmiş, dosya kapsamında bulunan ifade tutanaklarından, kazada kusurlu olduğu kabul edilen sürücü ...nın davacı ...'in dayısı olduğu, kaza sırasında davacının annesi ve kardeşleri ile dayısının aracında bulunduğu sırada kazanın meydana geldiği, aralarındaki yakın akrabalık ilişkisi nedeniyle taşımanın hatır taşıması değil, ahlaki bir görevin ifası niteliğinde bulunduğu (emsal Yargıtay 17. Hukuk Dairesi'nin 26/05/2015 tarihli 2014/835 Esas-2015/7747 Karar sayılı kararı) gözönüne alınarak, indirim yapılmamasının yerinde olduğu kanaatiyle, davalı vekilinin istinaf isteminin esastan reddine karar verilmiştir. KARAR: 6100 sayılı HMK.'nın 353/1-b-1 maddesi gereğince yerinde görülmeyen istinaf isteminin ESASTAN REDDİNE, Davalının istinaf aşaması için yatırması gereken 4.845,36 TL harçtan peşin olarak alınan 31,40 TL maktu ve 1.215,00 TL nisbi harcın mahsubu ile bakiye 3.598,96 TL'nin davalıdan tahsiline, İstinaf yargılama giderlerinin istinafa gelen üzerinde bırakılmasına, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Taraflarca yatırılan ve kullanılmayan gider avanslarından kullanılmayan kısımların karar kesinleştiğinde talepleri halinde yatıran tarafa iadesine, Dair, dosya üzerinde yapılan inceleme sonucunda iş bu kararın tebliğinden itibaren 2 hafta içinde Yargıtay temyiz yolu açık olmak üzere oy birliği ile karar verildi. 09/11/2018"
"2017_1060_2018_1028_436540900.html","8. HUKUK DAİRESİ","2017/1060","2018/1028","11/04/2017","Tazminat (Haksız Fiilden Kaynaklanan","GEREĞİ DÜŞÜNÜLDÜ: Dava, davacı ... şirketi tarafından ZMMS poliçesi ile sigortalanan ... plakalı aracın, 30/01/2015 tarihinde, dava dışı 3. kişilere ait araçlara çarpması şeklinde gerçekleşen kaza sonucu, bu şahıslara ödeme yapan davacı ... şirketi tarafından sigortalısı olan davalıdan, 3. kişilere yapılan ödemelerin tahsili talebine ilişkindir. Mahkemece davanın reddine karar verilmiştir. Kazaya karışan...plakalı araç davalı ... adına kayıtlı olup, davacı ... şirketi tarafından ZMMS poliçesi ile sigortalanmıştır. Dava, ZMSS poliçesi gereği dava dışı 3. kişilere ödeme yapan sigortacının, ödediği bedelin kendi sigortalısı olan davalıdan rücuen tahsili istemine ilişkindir. 28/11/2013 tarihli Resmi Gazete'de yayımlanan ve 28/05/2014 tarihinde yürürlüğe giren 6502 sayılı “Tüketicinin Korunması Hakkında Kanun”un (TKHK) 2. maddesinde Kanun'un kapsamı “bu Kanun, her türlü tüketici işlemi ile tüketiciye yönelik uygulamaları kapsar.” şeklinde açıklanmıştır. Kanun'un “tanımlar” başlıklı 3. maddesinin (l) bendinde ise tüketici işlemi, “Mal veya hizmet piyasalarında kamu tüzel kişileri de dâhil olmak üzere ticari veya mesleki amaçlarla hareket eden veya onun adına ya da hesabına hareket eden gerçek veya tüzel kişiler ile tüketiciler arasında kurulan, eser, taşıma, simsarlık, sigorta, vekâlet, bankacılık ve benzeri sözleşmeler de dahil olmak üzere her türlü sözleşme ve hukuki işlemi ifade eder.” biçiminde tanımlanmıştır. 6502 sayılı TKHK'nın 73. maddesi uyarınca tüketici işlemleri ile tüketiciye yönelik uygulamalardan doğacak uyuşmazlıklara ilişkin davalarda tüketici mahkemesi görevli kılınmıştır. Bunun yanında Kanun'un 83.maddesinde de taraflardan birinin tüketicinin oluşturduğu işlemler ile ilgili diğer kanunlarda düzenleme olmasının, bu işlemin tüketici işlemi sayılmasını ve bu Kanunun görev ve yetkiye ilişkin hükümlerinin uygulanmasını engellemeyeceği belirtilmiştir. Somut olayda, davacı ... şirketinin dava dışı 3. şahıslar için ödediği hasar tazminatının sürücünün alkollü olması nedeniyle davalı sigortalıdan tazmini istenmekte olup, dava 26/01/2016 günü, 6502 sayılı Tüketicinin Korunması Hakkında Kanun yürürlüğe girdikten sonra açılmıştır. Bu nedenle açılan davanın görevsizlik kararı verilerek Tüketici Mahkemesine gönderilmesi gerekmekte iken, Asliye Ticaret Mahkemesince karar verilmiş olması hatalı bulunmaktadır. Mahkemece verilen kararın kaldırılmasına, dosyanın görevsizlik kararı verilmek üzere Mahkemesine geri gönderilmesine karar verilmesi gerekmiştir(HMK 353/1-a/3). HÜKÜM: Gerekçe uyarınca; 1-Davacı vekili vekilinin istinaf taleplerinin kabulü ile, istinaf talebine konu İstanbul 5. Asliye Ticaret Mahkemesi'nin 11/04/2017 tarih ve 2016/85 E.- 2017/259 K. sayılı kararının KALDIRILMASINA, 2-Dosyanın, yukarıda gösterilen biçimde işlem yapılmak üzere Mahkemesine GÖNDERİLMESİNE, 3- Davacı tarafından peşin olarak yatırılan 31,40-TL istinaf karar ve ilam harcının istek halinde kendisine İADESİNE, 4- Dosya üzerinde inceleme yapılması nedeniyle avukatlık ücreti takdirine YER OLMADIĞINA, 5- Davacı tarafından istinaf aşamasında yapılan giderlerin kendi üzerinde bırakılmasına, HMK. m.353/1-a/3 hükmü uyarınca, dosya üzerinde yapılan inceleme sonucunda ve KESİN olmak üzere, oy birliğiyle karar verildi.04/10/2018."
"2017_1067_2018_1372_444064100.html","15.HUKUK DAİRESİ","2017/1067","2018/1372","13/07/2017","İtirazın İptali","GEREĞİ GÖRÜŞÜLÜP DÜŞÜNÜLDÜ : Davacı vekili, davalının dava dışı ... firması aracılığı ile müvekkilinden marina maketi yapımını istediğini, davalının 9.000,00 TL ödeme yaptığını, müvekkilinin maket ile birlikte 09/02/2014 tarihli fatura düzenleyerek davalıya teslim ettiğini, bakiye bedelin ödenmediğini, icra takibine itiraz edildiğini ileri sürerek, itirazın iptaline, takibin devamına, %20 icra inkar tazminatının davalıdan tahsiline karar verilmesini talep ve dava etmiştir. Davalı vekili, tarafların maket yapımı konusunda anlaştıklarını ve müvekkilinin 9.000,00 TL maket bedelini ödediğini, davacının fatura düzenlemediğini, icra takibine itiraz ettiklerini, icra inkar tazminatı talebinin yerinde olmadığını, e-posta yazışmalarının müvekkili ile yapılmadığını ve yazışmaların müvekkili ile 20.000,00 TL + KDV bedel üzerinden anlaşıldığını da kanıtlamadığını belirterek, davanın reddine, %20 kötüniyet tazminatının davacıdan tahsiline karar verilmesini istemiştir. Mahkemece, taraflar arasında maket yapımına ilişkin anlaşma yapıldığı ve davacının istenilen maketi yaparak davalıya teslim ettiği hususlarında uyuşmazlık bulunmadığı, uyuşmazlığın maket yapım bedeline ilişkin olduğu, taraflar arasında iş bedeline ilişkin yazılı bir sözleşme bulunmadığı, davacı tarafça sunulan e-posta yazışmalarının davalı tarafça kabul edilmediğinden itibar edilmeyeceği, TBK'nın 481. maddesi uyarınca işin bedelinin, yapıldığı yer ve zamandaki değerine ve yüklenicinin giderine bakılarak tespitinin gerektiği, dava konusu maketin davalı tarafça muahafaza edilmemiş olması nedeniyle dosyaya sunulan proje ve fotoğraflar üzerinde konusunda uzman teknik bilirkişi tarafından inceleme yapıldığı, davacı tarafça daha önce davalı için yapılan dava konusu olmayan maket projesinin de inceleme konusu yapıldığı ve her iki maket özellikleri karşılaştırılarak 20.000,00 TL+KDV bedelinin dava konusu maket yapım işi için uygun bir bedel olduğunun tespit edildiği, davalı tarafça rapora itiraz edilmişse de maket bedelinin hangi verilere göre tespiti gerektiğine dair somut bir itiraz ileri sürülmediği, dolayısıyla 14/01/2017 tarihli raporun mahkememizce denetime açık ve yeterli görülerek hükme esas alındığı, buna göre davacının takibe konu faturayı düzenlemekte ve alacak iddiasında haklı olduğu, alacağın likit olmadığı gerekçeleriyle davanın kabulü ile, davalının İstanbul Anadolu ..İcra Müdürlüğü'nün ... Esas sayılı takip dosyasında yapmış olduğu itirazın iptaline, takibin devamına, alacak likit olmadığından davacı tarafın icra inkar tazminatı talebinin reddine karar verilmiştir. Karara karşı, davalı vekilince sunulan istinaf dilekçesinde, mahkemenin bilirkişi raporuna itirazları dikkate almadan karar verdiğini, müvekkilinin 9.000,00 TL maket bedelini peşin ödediğini, 23.600,00 TL bedelli faturadan icra takibi ile haberdar olduklarını, davacı tarafça sunulan e-posta yazışmalarının kendilerine ait olmadığını, davalının 9.000,00 TL bedeli aldığını defterlerine işlemediğini, mahkemece eksik ve hatalı rapora dayalı olarak karar verildiğini, taraflar arasında yazılı sözleşme bulunmadığını, rapora esas teşkil eden fotoğrafların hangisi olduğunun bilirkişi tarafından açıklanmadığını, raporun hükme esas alınmasının hatalı olduğunu belirterek, yerel mahkeme kararının kaldırılmasına karar verilmesini istemiştir. Dava, eser sözleşmesinden kaynaklanan bakiye iş bedelinin tahsili için yapılan icra takibine itirazın iptali, takibin devamı ve icra inkar tazminatının tahsili istemlerine ilişkindir. Taraflar arasında yazılı sözleşme bulunmamakla birlikte, yüklenici tarafından maket yapılarak davalı tarafa teslim edildiği hususunda bir uyuşmazlık bulunmamaktadır. Taraflar arasındaki uyuşmazlık, işin bedeli hususundadır. TBK'nın 481 (BK'nın 366.) maddesi uyarınca yapılan işin bedelinin uyuşmazlık konusu oması halinde, yüklenicinin yaptığı işin bedeli, işin yapıldığı zamandaki serbest piyasa fiyatlarına göre, bilirkişi aracılığıyla mahkemece belirlenir. Somut olayda; iş bedelinin belirlenmesine ilişkin bilirkişi raporu alınmış, 09/02/2015 tarihli mali müşavir bilirkişi raporunda davacı tarafça düzenlenen 09/02/2015 tarihli 23.600,00 TL bedelli faturanın davacı defterinde kayıtlı olduğunu ancak faturanın davalıya teslimine dair belge bulunmadığını, 9.000,00 TL ödeme kaydı olmadığını, davalı kayıtlarında da bu faturanın bulunmadığını, ancak 9.000,00 TL ödeme kaydının bulunduğunu, davacının 9.000,00 TL ödemeyi kabul ettiği belirtilmiştir. Orman ve peyzaj mühendisi tarafından düzenlenen 14/01/2017 tarihli raporda ise, dosyada bulunan belgeler ve proje ve fotoğrafların incelenmesi sonucunda maket bedeli olarak 20.000,00 TL + KDV olarak verilen teklifin taraflarca uygun görülerek bu bedele anlaştıkları, bu bedelin uygun olduğu bildirilmiştir. Bu durumda, iş bedelinin 20.000,00 TL + KDV olmak üzere toplam 23.600,00 TL olduğu, bu bedelden 9.000,00 TL'sinin ödendiğinin tarafların kabulünde olduğu, sonuç olarak davalının davacıya 14.600,00 TL borcu bulunduğu anlaşıldığından mahkemece davanın kabulüne karar verilmesi yerinde olmuştur. Yine, iş bedeli yapılan yargılama ve alınan bilirkişi raporları ile belirlendiğinden alacak likit olmayıp, icra inkar tazminatı verilmesinin yasal şartları oluşmadığından, icra inkar tazminatı talebinin reddine karar verilmesi de doğru olmuştur. Açıklanan nedenlerle, yerel mahkeme kararı usul ve yasaya uygun bulunduğundan, davalı vekilinin istinaf talebinin esastan reddine karar verilmesi gerekmiştir. HÜKÜM: Gerekçesi açıklandığı üzere; 1-İstanbul Anadolu 8. Asliye Ticaret Mahkemesi'nin 13/07/2017 tarih ve 2015/736 Esas, 2017/783 Karar sayılı kararında usul ve esas yönünden yasaya aykırı bir durum bulunmamasına göre, davalı vekilinin istinaf başvurusunun HMK'nın 353/1-b-1 maddesi gereğince esastan REDDİNE, 2-Alınması gereken 997,32 TL nisbi istinaf karar harcından davalı tarafça peşin olarak yatırılan 249,33 TL harcın mahsubu ile bakiye 747,99 TL harcın davalıdan alınarak HAZİNEYE GELİR KAYDINA, 3- Davalı tarafça yapılan istinaf yargılama giderlerinin üzerinde bırakılmasına, 4- İstinaf incelemesi sırasında duruşma açılmadığından davacı yararına vekâlet ücreti takdirine yer olmadığına, Dosya üzerinden yapılan inceleme sonucunda, HMK'nın 362/1-a bendi gereğince miktar itibariyle KESİN olmak üzere 24/10/2018 tarihinde oybirliği ile karar verildi."
"2017_1068_2018_1296_449521600.html","15.HUKUK DAİRESİ","2017/1050","2018/1295","16/03/2017","İtirazın İptali","GEREĞİ GÖRÜŞÜLÜP DÜŞÜNÜLDÜ : Taraflar arasında görülüp karara bağlanan istinaf incelemesine konu itirazın iptali davasında yerel mahkeme istinaf incelemesine konu kararında; ""Davaya konu istemin kısmen kabul kısmen reddi ile, davalının Bursa ... İcra Müdürlüğünün ...Esas sayılı dosyasına yaptığı itirazın 31.758,28 TL alacak yönünden iptali ile takibin bu alacak için devamına, davacının fazlaya ilişkin isteminin reddine, Davacının icra inkar tazminatı isteminin reddine, davalının kötü niyet tazminatı isteminin reddine"" şeklinde hüküm kurmuş olup, hükmün gerekçesinde; ""davalı ön inceleme duruşmasında borçların 81.000,00 TL olduğunu kabul etmiştir. Tarafların sunmuş oldukları tüm deliller toplanmış, bilirkişi raporları alınmıştır. Alınan bilirkişi raporlarına göre davacının yaptığı imalat bedelinin 275.993,85 TL olduğu, davalı tarafında 151.00,00 TL ödeme yapıldığı, bu miktarın mahsubu neticesinde bakiye 124.993,85 TL alacak olduğu anlaşılmıştır. Davacının talebi 121.062,80 TL olduğundan talepte bağlılık gereği davacının talebi kadar davalıdan alacaklı olduğu kabul edilmesi gerekir ancak hüküm kısmında 31.758,28 T.L asıl alacak üzerinden davanın kısmen kabulüne dair karar verildiği görülmüş, tüm bu açıklamalar doğrultusunda aşağıdaki şekilde hüküm oluşturulmuştur. "" Şeklinde belirtildiği, gerekçeyle hüküm arasında çelişki olduğu, mahkeme kararının gerekçesiyle bir bütün olup, tarafların diğer istinaf sebepleri incelenmeksizin gerekçe-hüküm çelişkisi giderilerek yeniden bir karar verilmek üzere yerel mahkeme kararının kaldırılarak dosyanın mahal mahkemesine gönderilmesine karar verilmiştir. HÜKÜM: Gerekçesi açıklandığı üzere; 1-Taraf vekillerinin istinaf başvurusunun esasa ilişkin sebepler incelenmeksizin usule ilişkin sebep nedeniyle KABULÜNE, 2-Bursa 2. Asliye Ticaret Mahkemesi'nin 16/03/2017 tarih, 2015/772 Esas, 2017/364 Karar sayılı kararının KALDIRILMASINA, 3-Dosyanın Dairemiz kararına uygun şekilde inceleme yapılarak yeniden bir karar verilmek üzere yerel mahkemesine GÖNDERİLMESİNE, 4-Taraflarca yatırılan istinaf karar harcının istek halinde yatırana iadesine, 5-Taraflarca yapılan istinaf yargılama giderinin ilk derece mahkemesince yeniden verilecek kararda dikkate alınmasına, 6-İstinaf yargılaması sırasında duruşma açılmadığından vekâlet ücreti takdirine yer olmadığına, Dair, dosya üzerinden yapılan inceleme sonucunda KESİN olmak üzere 16/10/2018 tarihinde oy birliğiyle karar verildi."
"2017_1071_2018_1015_435198100.html","8. HUKUK DAİRESİ","2017/1071","2018/1015","14/03/2017","Trafik Kazasından Kaynaklanan Tazminat","GEREĞİ DÜŞÜNÜLDÜ:Davacılar vekili dava dilekçesinde özetle; davalı ... nezdinde trafik sigortalı bulunan ... plaka sayılı araç ile vekil edenlerin desteği ve oğlu bulunan ...'in sevk ve idaresindeki... plakalı motosikletin çarpışması sonucunda 18/10/2008 tarihinde meydana gelen trafik kazasında hayatını kaybettiğini, kazanın oluşumunda sigortalı araç sürücüsü ...'nin kusurlu olduğunun İstanbul Anadolu 30.Asliye Ceza Mahkemesinde görülerek kesinleşen 2013/476 Esas-2014/619 Karar sayılı ilamla belirlendiğini, vekil edenlerinin görülmekte olan davadan önce, kusurlu... plaka sayılı araç sürücüsü ...ile araç işleteni olan...aleyhine İstanbul Anadolu 8. Asliye Hukuk Mahkemesinde görülen 2010/478 Esas sayılı dava dosyası ile maddi ve manevi istemli olarak dava açtıklarını, bu davanın ZMM sigortacısı olan davalı ...Ş'ye ihbar edildiğini, bu nedenle öncelikle görülmekte olan davanın 8.Asliye Hukuk Mahkemesi dava ile birleştirilmesini istediklerini belirterek, fazlaya ilişen haklar saklı kalmak kaydıyla her bir davacı için ayrı ayrı 5.000,00-TL destek tazminatının 8.Asliye Hukuk Mahkemesinde görülen 2010/478 esas sayılı dosyadaki ihbar tarihi olan 03/02/2011 tarihinden itibaren işletilecek ticari faizle birlikte tahsiline karar verilmesini istemiş, 16/09/2016 günlü ıslah dilekçesi ile de,davacı ... için olan istek miktarını 32.200,04-TL'ye, davacı ... için olan istek miktarını da 30.977,30-TL'ye çıkarttıklarını açıklamıştır. Davalı ... vekili cevabında özetle; davanın zamanaşımına uğradığını, kazaya karıştığı ileri sürülen ... plaka sayılı aracın trafik sigortacısı olan vekil edeni şirketin sorumluluğunun sigortalı araç sürücüsünün kusuru ve sigorta poliçesi teminat limiti ile sınırlı bulunduğunu, davacıların destek ihtiyacında olduklarını kanıtlamaları gerektiğini, faiz türünün de yasal faiz olması gerektiğini ileri sürerek davanın reddine karar verilmesini istemiştir. Mahkemece, iddia, savunma, toplanan deliller, olayla ilgili İstanbul Anadolu 30.Asliye Ceza Mahkemesinde görülen 2013/476 esas sayılı kesinleşmiş dava dosyası, bilirkişi raporları ve tüm dosya kapsamı değerlendirilerek, kazanın meydana gelmesinde sigortalı araç sürücüsü ...nin %75 oranında, davacıların desteği olan ...in %25 oranda kusurlu bulunduğu, TCK'nın 66.maddesi uyarınca uzamış zamanaşımı süresinin 15 yıl olduğu, bu nedenle zamanaşımı süresinin dolmadığı, temerrüt tarihinin de 08/09/2009 olduğu benimsenmek suretiyle, hükme esas alınan ve kusur oranlarının gözetilmesi sonucunda düzenlenen hesap bilirkişisi raporu doğrultusunda davanın kabulüne karar verilmiştir. Kazaya karşı, davalı ... vekili tarafından süresi içinde istinaf yasa yoluna başvurulmuştur. İstinaf nedenleri; davacıların müteselsil sorumluluk kuralları uyarınca daha önce kazaya karışan araç sürücüsü ve işleteni hakkında destek tazminatı talebi ile dava açtıkları ve açılan bu davanın İstanbul Anadolu 8.Asliye Hukuk Mahkemesinin 2010/478 Esasına kaydedilerek sonuçlandırıldığı, o davada verilen hükümle davacı anne için 19.679,29-TL, davacı baba için 21.004,00-TL tazminat belirlemesi yapıldığı, bu hususun görülmekte olan dava sonucunda bulunan tazminat miktarları ile çelişkili olduğu, bu nedenle her iki davanın birleştirilerek görülmesi ya da ilk davanın bekletici mesele yapılması gerekirken, bu hususun gözardı edildiği, kabule göre de tazminat hesaplamasında kullanılan gelirin hatalı belirlendiği hususlarına yöneliktir. Dava, trafik kazasından kaynaklanan destekten yoksun kalma tazminatı isteğine ilişkindir. HMK'nın 166/1 maddesi hükmüne göre, aynı yargı çevresinde yer alan, aynı düzey ve sıfattaki hukuk mahkemelerinde açılmış davalar arasında bağlantı (irtibat) varsa davanın her aşamasında bu iki davanın birleştirilmesi istenebilir, ya da kendiliğinden ilk davanın açıldığı mahkemede birleştirilebilir. Davaların aynı veya birbirlerine benzer sebeplerden doğması, ya da biri hakkında verilecek hükmün diğerini etkileyecek nitelikte bulunması durumunda bağlantı varsayılır.(HMK.m.166/4) Somut olayda, aynı trafik kazasından kaynaklanan sigortalı araç sürücüsü ve işletenine yönelik olarak açılan ve İstanbul Anadolu 8.Asliye Hukuk Mahkemesinde görülen 2010/478 esas sayılı dava ile aynı aracın trafik sigortacısına yönelik olarak açılan, görülmekte olan dava arasında bağlantı olduğu konusunda hiçbir duraksama bulunmamaktadır. Görülmekte olan davada mahkemece, 20/01/2016 günlü oturumda her iki mahkemenin aynı düzey ve sıfatta olmadığı görüşünden hareketle birleştirme talebinin reddine karar verilmiştir. Birleştirme isteğine konu İstanbul Anadolu 8.Asliye Hukuk Mahkemesinde görülen 2010/478 esas sayılı dosyasının UYAP sorgusuna göre 01/11/2016 tarihinde karara bağlandığı, fakat henüz kesinleşmediği anlaşılmaktadır. Bu durumda, ilk davada karar verilerek dosyadan el çekildiğine göre, mahkemece ilk davanın kesinleşmesinin sağlanması için ilgilisine süre verilmesi, oluşacak duruma göre ilk davada belirlenen hususlarında gözetilmesi sonucunda zarar kapsamının belirlenmesi gerekirken, bu husus üzerinde hiç durulmadan; ilk davadaki belirlemeler ve değerlendirmeler hiç tartışılmadan yazılı biçim ve gerekçeyle davanın kabulüne karar verilmesi HMK.m.353/1-a/6 hükmü kapsamında isabetsiz olduğu sonucuna varılarak; ilk derece mahkemesi kararının kaldırılarak, yeniden değerlendirme yapılmak üzere mahkemesine geri gönderilmesi gerekmiştir. HÜKÜM: Gerekçe uyarınca; 1-Davalı ...Ş vekili tarafından yapılan istinaf başvurusunun yukarıda açıklanan nedenlerle KABULÜ ile, istinaf istemine konu olan ve başlıkta yazılı bulunan ilk derece mahkemesi kararının HMK.m.353/1-a/6 hükmü uyarınca KALDIRILMASINA, 2-Dosyanın, yukarıda gösterilen biçimde inceleme ve değerlendirme yapılmak üzere mahkemesine GÖNDERİLMESİNE, 3- Kaldırma gerekçesi değerlendirildiğinde, davalının öteki istinaf itirazlarının bu aşamada incelenmesine YER OLMADIĞINA, 4-İstinaf yasa yoluna başvuran davalı tarafından peşin olarak yatırılan 1.171,65-TL nispi istinaf karar ve ilam harcının talebi halinde kendisine İADESİNE, 5-Dosya üzerinde inceleme yapılması nedeniyle avukatlık ücreti takdirine YER OLMADIĞINA, 6-İstinaf yasa yoluna başvuran davalı tarafından istinaf aşamasında yapılan giderlerin ilk derece mahkemesince verilecek nihayi kararda dikkate alınmasına, HMK. m.353/1-a/6 hükümleri uyarınca, dosya üzerinde yapılan inceleme sonucunda ve KESİN olmak üzere, oy birliğiyle karar verildi.04/10/2018."
"2017_1071_2018_1297_449524600.html","15.HUKUK DAİRESİ","2017/1050","2018/1295","16/03/2017","İtirazın İptali","GEREĞİ GÖRÜŞÜLÜP DÜŞÜNÜLDÜ : Taraflar arasında görülüp karara bağlanan istinaf incelemesine konu itirazın iptali davasında yerel mahkeme istinaf incelemesine konu kararında; ""Davaya konu istemin kısmen kabul kısmen reddi ile, davalının Bursa ... İcra Müdürlüğünün ...Esas sayılı dosyasına yaptığı itirazın 31.758,28 TL alacak yönünden iptali ile takibin bu alacak için devamına, davacının fazlaya ilişkin isteminin reddine, Davacının icra inkar tazminatı isteminin reddine, davalının kötü niyet tazminatı isteminin reddine"" şeklinde hüküm kurmuş olup, hükmün gerekçesinde; ""davalı ön inceleme duruşmasında borçların 81.000,00 TL olduğunu kabul etmiştir. Tarafların sunmuş oldukları tüm deliller toplanmış, bilirkişi raporları alınmıştır. Alınan bilirkişi raporlarına göre davacının yaptığı imalat bedelinin 275.993,85 TL olduğu, davalı tarafında 151.00,00 TL ödeme yapıldığı, bu miktarın mahsubu neticesinde bakiye 124.993,85 TL alacak olduğu anlaşılmıştır. Davacının talebi 121.062,80 TL olduğundan talepte bağlılık gereği davacının talebi kadar davalıdan alacaklı olduğu kabul edilmesi gerekir ancak hüküm kısmında 31.758,28 T.L asıl alacak üzerinden davanın kısmen kabulüne dair karar verildiği görülmüş, tüm bu açıklamalar doğrultusunda aşağıdaki şekilde hüküm oluşturulmuştur. "" Şeklinde belirtildiği, gerekçeyle hüküm arasında çelişki olduğu, mahkeme kararının gerekçesiyle bir bütün olup, tarafların diğer istinaf sebepleri incelenmeksizin gerekçe-hüküm çelişkisi giderilerek yeniden bir karar verilmek üzere yerel mahkeme kararının kaldırılarak dosyanın mahal mahkemesine gönderilmesine karar verilmiştir. HÜKÜM: Gerekçesi açıklandığı üzere; 1-Taraf vekillerinin istinaf başvurusunun esasa ilişkin sebepler incelenmeksizin usule ilişkin sebep nedeniyle KABULÜNE, 2-Bursa 2. Asliye Ticaret Mahkemesi'nin 16/03/2017 tarih, 2015/772 Esas, 2017/364 Karar sayılı kararının KALDIRILMASINA, 3-Dosyanın Dairemiz kararına uygun şekilde inceleme yapılarak yeniden bir karar verilmek üzere yerel mahkemesine GÖNDERİLMESİNE, 4-Taraflarca yatırılan istinaf karar harcının istek halinde yatırana iadesine, 5-Taraflarca yapılan istinaf yargılama giderinin ilk derece mahkemesince yeniden verilecek kararda dikkate alınmasına, 6-İstinaf yargılaması sırasında duruşma açılmadığından vekâlet ücreti takdirine yer olmadığına, Dair, dosya üzerinden yapılan inceleme sonucunda KESİN olmak üzere 16/10/2018 tarihinde oy birliğiyle karar verildi."
"2017_1073_2018_997_435199700.html","8. HUKUK DAİRESİ","2017/1073","2018/997","18/05/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Başvuran vekili Sigorta Tahkim Komisyonuna verdiği dilekçede özetle; davalı ... şirketi nezdinde ZMM Sigorta poliçesiyle sigortalı bulunan ... plâka sayılı aracın, sürücüsü olan destek ...'ın kendi kusuru neticesinde 30/06/2016 tarihinde meydana gelen trafik kazasında hayatını kaybettiği, sigorta şirketine yapılan başvurudan sonuç alınamadığı belirterek fazlaya ilişkin haklar saklı kalmak kaydıyla 40.001,00-TL destek tazminatının davalı ... şirketinden tahsiline karar verilmesini istemiş, daha sonra verdiği ıslah dilekçesi ile de istek miktarını 84.902,74-TL'ye çıkarttıklarını açıklamıştır. Davalı ... şirketi vekili cevabında özetle; davacının desteği olan sürücünün tam kusuru neticesinde 30/06/2016 tarihinde meydana gelen kazada hayatını kaybettiğini, bu durumda 01/06/2015 tarihinde yürürlüğe giren ZMSS Genel Şartları ve 24/06/2016 tarihinde yürürlüğü giren KTK'nın 92.madde hükümleri uyarınca davacının taleplerinin teminat dışı olduğunu ileri sürerek davanın reddine karar verilmesini istemiştir. Sigorta Tahkim Komisyonu Uyuşmazlık Hakem Heyetince, davacı taleplerinin davalı tarafın savunmasında belirttiği nedenlerle teminat dışı olduğu görüşünden hareketle davanın reddine karar verilmiş, davacı vekilinin Sigorta Tahkim Komisyonu İtiraz Hakem Heyetine itirazı üzerine, itiraz hakem heyetince davacının üçüncü kişi komunda olduğu, desteğin kusurunun kendisine yansıtılamayacağı, bu nedenle destek tazminatı talep hakkını olduğu görüşünden hareketle uyuşmazlık hakem heyeti kararının kaldırılmasına ve hükme esas alınan hesap bilirkişisi raporu doğrultusunda davanın kabulü ile 84.902,74-TL destek tazminatının davalıdan tahsiline karar verilmiş; itiraz hakem heyeti kararına karşı davalı ... şirketi vekili tarafından istinaf yasa yoluna başvurulmuştur. HMUK'nun geçici üçüncü maddesinde "" Bölge Adliye Mahkemelerinin göreve başlama tarihine kadar Hukuk Usulü Muhakemeleri Kanunu'nun temyize ilişkin yürürlükteki hükümlerinin uygulanmasına devam olunur "" hükmü yer almakta olup, bu madde uyarınca Bölge Adliye Mahkemelerinin göreve başlama tarihine kadar temyiz süresi 15 gün iken Bölge Adliye Mahkemelerinin göreve başladığı 20/07/2016 tarihinden itibaren HMK'nun 345. Madde hükümleri uygulanması gerekmektedir. Görülmekte olan tahkim dosyasında; Bölge Adliye Mahkemelerinin göreve başladığı tarihten sonra 06/04/2017 tarihinde verilen İtiraz Hakem Heyeti Kararına karşı yasa yoluna başvuran vekili 18/05/2017 günlü dilekçeyi Yargıtay ilgili Hukuk Dairesi Başkanlığına sunulmak üzere İstanbul Anadolu 2. Ticaret Mahkemesi Başkanlığına vermiş ise de; mahkemesince istek istinaf başvurusu olarak değerlendirilerek istinaf incelemesi yapılabilmesi için dosya dairemize gönderilmiştir. Yargıtay 17. Hukuk Dairesi'nin 27/02/2017 gün 2016/20474-2017/2031 ve keza aynı dairenin 27/03/2017 gün 2017/316-2017/3284 sayılı emsal kararlarından ve bu konuda ki pek çok içtihadından da anlaşılacağı üzere; kanun yolu incelemesi isteğine konu itiraz hakem heyeti kararı istinaf kanun yoluna tabi bulunmaktadır. İstinaf yoluna başvuru süresi iki haftadır. Bu süre, ilamın usulen taraflardan her birine tebliğiyle işlemeye başlar. (HMK. m. 345). Diğer yandan, süre; hafta, ay veya yıl olarak belirlenmiş ise başladığı güne son hafta, ay veya yıl içindeki karşılık gelen günün tatil saatinde biter. (HMK. m. 92/2). Resmi tatil günleri süreye dahildir. Sürenin son gününün resmi tatil gününe rastlaması halinde süre tatili takip eden ilk iş günü çalışma saati sonunda biter.( HMK.m.93) İtiraz hakem heyeti kararı davalı ... şirketine 17/04/2017 tarihinde tebliğ edilmiş, davalı ... şirketi vekili tarafından 18/05/2017 tarihinde yasa yoluna başvurulmuştur. Yukarıda açıklanan ilkeler ve saptanan olgular doğrultusunda, bu durumda davacı bakımından süre 02/05/2017 tarihinde dolmuş bulunduğundan 18/05/2017 tarihinde yapılan başvurunun, sürenin dolmasından sonra olduğu anlaşılmaktadır. Davalı ... şirketi vekilinin yasa yoluna gidilecek mercide yapmış olduğu hatanın süreler üzerinde bir etkisi mevcut değildir. HMK. m. 346/1 hükmü uyarınca, süreden ret kararının mahkemesince verilmesi gerekli ise de; temyiz merciine de aynı yetkinin tanındığı 01/06/1990 gün ve 1989/03-1990/04 sayılı İçtihadı Birleştirme Kararı da gözetilmek suretiyle, istinaf başvurusunun ve dilekçesinin HMK.345, 346/1 ve 352 maddesi hükümleri uyarınca süre yönünden reddine karar verilmesi gerekmiştir. HÜKÜM: Gerekçe uyarınca; 1-1-Sigorta Tahkim Komisyonu İtiraz Hakem Heyeti'nin 06/04/2017 gün ve 2017/İ.727-2017/İHK.1119 sayılı kararına karşı davalı ... vekili tarafından yapılan istinaf başvurusunun ve dilekçesinin talebin süresinde yapılmaması nedeniyle HMK. 345,346/1 ve 352 madde hükümleri uyarınca REDDİNE, 2-Peşin olarak yatırılan 31,40-TL istinaf karar ve ilam harcı ile 154,30-TL başvurma harcının istek halinde davalı ... İADESİNE, 3-İncelemenin duruşmasız olarak yapılması nedeniyle avukatlık ücreti takdirine YER OLMADIĞINA, 4-Davalı ... şirketi tarafından istinaf aşamasında yapılan giderlerinin üzerinde bırakılmasına, HMK. m.352 hükmü uyarınca, dosya üzerinde yapılan inceleme sonucunda ve HMK. m. 361 gereğince tebliğden itibaren 2 hafta içinde Yargıtay nezdinde temyiz yasa yolu açık olmak üzere, oy birliğiyle karar verildi.04/10/2018."
"2017_1074_2018_2116_438090300.html","16. HUKUK DAİRESİ","2017/1074 Esas","2018/2116 Karar","09/11/2016","Ayıplı Aracın Yenisiyle Değiştirilmesi","GEREĞİ DÜŞÜNÜLDÜ: Davacılar vekili dava dilekçesinde; davacı ...'ın 08/04/2014 tarihinde ...den diğer davalı şirketin yapımı aracı satın aldığını, 9 ayda 15 kez mekanik ve elektrik tekrarlayan arızalarından dolayı servise gitmek zorunda kaldığını, aracı bir aya yakın kullanamadığını, daha sonra da bir takım arızalar meydana geldiğini, ihtarnameden sonuç alamadığını, aracın ayıplı olduğunun tespiti, yenisiyle değiştirilmesi, mümkün olmaması halinde araç bedeli 91.000 TL'nin 08/10/2014 tarihi itibariyle ticari faiziyle birlikte tahsilini talep etmiştir. Davalı ... vekilinin cevap dilekçesinde; araçta üretim hatası olmadığını, şikayet konusu aracın kullanıldığı yol şartlarından ve aşırı yüklemeden kaynaklı arızalandığını, arızaların onarılabilir arıza olduğunu savunduğu görülmüştür. Davalı ... Otomotiv vekilinin cevap dilekçesinde; husumet itirazında bulunduğu, davacının zamanında ayıp ihbarında bulunmadığını, aylar sonra bildirimlerin ihtarnameyle yapıldığını, üretimden kaynaklanan bir hata olmadığını, arızaların kullanımdan kaynaklandığını tespit ettiklerini, basit bir onarım ile tamir edilebilir nitelikte olduğunu, davanın reddi gerektiğini beyan etmiştir. Dosya kapsamında alınan 24/08/2016 tarihli raporda; aracın rutin bakımları dışında; -30/12/2014 tarihinde (araç km'si bilinmiyor) alındıktan 2,5 ay kadar sonra, marş motoru yenilenmesi için ... yetkili servisine gelmiş olduğu ve yenilemenin garanti dışı yapıldığı (iş emri no: 18054) -16/01/2015 tarihinde (araç km'si bilinmiyor) alındıktan 3 ay kadar sonra baskı balata yenilenmesi için ... yetkili servisine gelmiş olduğu ve yenilemenin garanti kapsamında yapıldığı (iş emri no: 18195) -07/03/2015 tarihinde (araç 41.613 km'de) alındıktan 5 ay kadar sonra, bakım baskı balata yenilenmesi ve vites kutusu rulman ve senkromec değişikliği için ... yetkili servisine gelmiş olduğu ve yenilemenin garanti kapsamında yapıldığı (iş emri no: 18392) -18/04/2015 tarihinde (araç km'si bilinmiyor) alındıktan 6 ay kadar sonra, baskı balata yenilenmesi ve rotil değişikliği için ... yetkili servisine gelmiş olduğu ve yenilemenin garanti kapsamında yapıldığı (iş emri no: 18571) -18/05/2015 tarihinde (araç km'si bilinmiyor) alındıktan 7 ay kadar sonra, orta kapı dişli seti yenilenmesi için ... yetkili servisine gelmiş olduğu ve yenilemenin garanti kapsamında yapıldığı (iş emri no: 18720) -11/07/2015 tarihinde (araç km'si bilinmiyor) alındıktan 9 ay kadar sonra, baskı balata yenilenmesi ve sağ ön amortisör üst bağlantı değişikliği için ... yetkili servisine gelmiş olduğu ve yenilemenin garanti kapsamında yapıldığı (iş emri no: 19004) anlaşıldığını, bu tespitlerden dava konusu aracın 9 aylık süre içerisinde (60.000 km kadar olabilir) bir defa marş motoru, üç defa baskı balata, bir defa vites kutusu, bir defada orta kapı arızasından dolayı servise geldiğini, garanti kapsamında onarılarak aracın sahibine teslim edildiğinin anlaşıldığını, aracın servisten teslim tarihlerinin mevcut evrakta gösterilmemişse de genelde bu arızaların araçtan faydalanmayı azaltan ve araçta değer kaybı doğuracak arızalar olmadığını ve tamamen giderilmiş olduğunun anlaşıldığını, ayrıca sık sık debriyaj kiti değişiminin seyir şartlarından (yolcu taşıma minibüsleri, özel veya servis minibüslerinden farklı olarak çalıştıkları hatta göre çok daha yüklü çalıştıkları ve daha sık dur kalk yaptıkları) kaynaklanabileceğinin değerlendirildiğini, davacının arıza karşısında onarım hakkını kullanmış olduğunu, arızaların küçük arıza mahiyetinde olduğunu, garanti belgesi yönetmeliğinin 9.maddesinde belirtilen ayıplı malın ücretsiz değişimi şartlarının oluşmadığını beyan ettiği görülmüştür. Davacı tarafın Eyüp ... Noterliğinin 22/07/2015 tarihli ... yevmiye numaralı ihtarnamesiyle TBK 125 ve devam maddeleri uyarınca aracın ayıpsız olan yenisiyle değiştirilmesini talep ettiği görülmüştür. İstanbul 8. Asliye Ticaret Mahkemesinin 09/11/2016 tarihli 2015/1063 esas 2016/820 karar sayılı kararıyla ""dava konusu araca yönelik arızanın araçtan faydalanma imkanını ortadan kaldırmadığı, süreklilik arzeden ayıp olmadığı, imalatta kusura dayandığı ya da faydalanma imkanını sınırlandığının, yada süreklilik arz ettiğinin tespit edilemediği"" gerekçesiyle ispatlanamayan davanın reddine karar vermiştir. Davacılar vekilinin süresinde istinaf dilekçesi ibraz ettiği, dilekçesinde; -delillerinin toplanmadığını, emsal nitelikte Bakırköy 2. Asliye Ticaret Mahkemesinin 2015/1021 esas sayılı dosyasının celp edilmediğini, -bilirkişinin makine mühendisi bilirkişi olmasına rağmen hukuki görüş beyan ettiğini, görev sınırını aştığına dair itirazının mahkemece değerlendirilmediğini, -aracın garanti süresince oluşan arızalarının süreklilik arz ettiğini, -rapor içeriğinden arızaların imalata dayalı ve üretimden kaynaklanan gizli ayıp olduğunun anlaşıldığını, yeni bir teknik bilirkişi ve hukukçu bilirkişiden rapor alınması taleplerinin reddedildiğini, -dava konusu aracın davalılar tarafından toplu taşıma (ticari) araç olarak üretilerek piyasaya sürüldüğünü, 9 ayda haftada en az 3-4 kez servise gitmesi ve bir aydan fazla aracın kullanılamaması, müvekkilinin bundan ticari zarara uğramasının yararlanmamanın süreklilik arz ettiğinin ve tamiri için gereken azami sürenin aşıldığını ve tamirin mümkün olmadığının kanıtı olduğunu, -mahkeme gerekçesinin yasal dayanaktan yoksun olduğunu, -4077 sayılı yasanın 13 ve 31.madde düzenlemeleri doğrultusunda çıkarılan garanti belgesi uygulama esaslarına dair yönetmelik 14.maddede ""...garanti süresi içinde kalmak kaydıyla bir yıl içerisinde aynı arızanın 2'den fazla tekrarlaması veya farklı arızaların 4'den fazla meydana gelmesi veya beklenen garanti süresi içinde farklı arızaların toplamının 6'dan fazla olması unsurlarının yanı sıra bu arızaların maldan yararlanmamayı sürekli kılması durumlarında tüketicinin malın ücretsiz değiştirilmesini, bedel iadesi veya ayıp oranında bedel indirimini talep edebilir..."" düzenlemesi yapıldığını, -bilirkişinin ve mahkemenin Yargıtay içtihatlarını göz ardı ettiğini beyanla ilk derece mahkemesinin kararının kaldırılmasını talep ettiği görülmüştür. Davalı Karsan vekilinin istinaf talebine cevap dilekçesinde; mahkemenin delilleri topladığını, her davanın kendi içinde somut özelliklere haiz olduğunu, raporun uzman bir teknik bilirkişi tarafından düzenlendiğini, davacının gizli ayıp olduğu iddiasının yerinde olmadığını, ilk ihtarnamenin araç satıldıktan 10 ay sonra gönderildiğini beyanla istinaf isteminin reddini istemiştir. GEREKÇE: Davacı vekili, davalı ... tarafından 08/10/2014 tarihinde satışı yapılan ve diğer davalı şirket tarafından üretilen aracın 9 aylık sürede tekrarlayan arızalar nedeniyle yenisiyle değiştirilmesi, mümkün olmaması halinde 91.000 TL araç bedelinin satış tarihinden itibaren ticari faiziyle tahsilini talep etmiş, İstanbul 8. Asliye Ticaret Mahkemesinin 09/11/2016 tarihli 2015/1063 esas 2016/820 karar sayılı kararıyla ""dava konusu araca yönelik arızanın araçtan faydalanma imkanını ortadan kaldırmadığı, süreklilik arzeden ayıp olmadığı, imalatta kusura dayandığı ya da faydalanma imkanını sınırlandığının, yada süreklilik arz ettiğinin tespit edilemediği"" gerekçesiyle ispatlanamayan davanın reddine karar vermiştir. Davacı vekilinin istinaf dilekçesinde; aracın 9 ayda 3-4 kez servise gittiğini, bir aydan fazla kullanılamadığını ve yararlanmamanın süreklilik arz ettiğini, tamir için gereken azami sürenin aşıldığını, bunun da tamirin mümkün olmadığının kanıtı olduğu ileri sürdüğü anlaşılmışsa da; dava dilekçesinin ekinde sunulan araç onarım belgelerinden aracın 9 aylık süre içerisinde 6 kez servise gittiği ve serviste 4 kez baskı balata yenilenmesi yapıldığı (bilirkişi raporunda sehven 3 defa olarak yazılmıştır) diğer marş motoru arızası, vites kutusu arızası ve orta kapı arızasının tekrarlamadığının anlaşıldığı, serviste garanti kapsamında ücretsiz olarak baskı balata yenilenmesinin yapıldığı ve bilirkişi raporunda aracın hatlı minibüste kullanılması nedeniyle yüklü çalışması ve sık sık dur kalk yapması nedeniyle kullanımdan kaynaklanan arıza olduğu ve garanti kapsamında onarılarak teslim edildiğinin anlaşıldığı, davacının arızanın devam ettiği iddiasını ispatlayamadığı gibi, servis belgelerinden aracın ne kadarlık sürelerde serviste kaldığının da tespit edilemediği, Garanti Belgesi Uygulama Esaslarına Dair Yönetmeliğin 14.maddesinde tekrarlayan arızaların ""maldan yararlanmamayı sürekli kılması"" şartının da arandığı, ancak sunulan belgelerden arızanın devam ettiğinin, yararlanmamayı sürekli kıldığının ve imalattan kaynaklandığının anlaşılamadığı, davacının aracın ayıplı olduğunu ve yenisiyle değiştirilmesi koşullarının oluştuğunu ispatlayamadığı kanaatiyle ilk derece mahkeme kararının yerinde olduğunaistinaf talebinin esastan reddine karar verilmiştir. KARAR: 6100 sayılı HMK.'nın 353/1-b-1 maddesi gereğince yerinde görülmeyen istinaf isteminin ESASTAN REDDİNE, Alınması gereken 35,90 TL harçtan peşin alınan 31,40 TL harcın mahsubu ile bakiye 4,50 TL eksik harcın davacıdan alınarak hazineye irat kaydına, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, İstinaf yargılama giderlerinin davacı üzerinde bırakılmasına, Dosya içerisinde bulunan ve harcanmayan gider avanslarının karar kesinleştiğinde talepleri halinde yatıranlara iadesine, Dair, dosya üzerinde yapılan inceleme sonucunda iş bu kararın tebliğinden itibaren 2 hafta içinde Yargıtay temyiz yolu açık olmak üzere oy birliği ile karar verildi. 12/10/2018"
"2017_1078_2018_967_435201700.html","8. HUKUK DAİRESİ","2017/1078","2018/967","24/03/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacı vekili dava dilekçesi ile, 27/12/2015 tarihinde meydana gelen kazada davacıların murisi ...'in yine davacı ...'ya ait davalı ... şirketine ZMSS sigorta poliçesi ile (21.08.2015-21.08.2016) sigortalı ... plaka sayılı aracı ile yaptığı tek taraflı kaza sonucu vefat ettiğini belirterek desteğinden yoksun kalan davacı baba ..., anne ... eş ...için fazlaya ilişkin haklar saklı kalmak üzere toplam 5.010,00TL maddi tazminatın olay tarihinden itibaren yasal faizi ile birlikte davalıdan alınarak davacıya ödenmesini talep etmiştir. Davalı ... vekili cevap dilekçeyle; davanın reddini talep etmiştir. Uyuşmazlık Hakem Heyeti;Davanın reddine karar vermiştir.Karara karşı davacılar vekili itiraz Hakem Heyetine itirazda bulunmuştur. İtiraz Hakem Heyeti;Davacı ...'nın araç sahibi olması nedeni ile destekten yoksun kalma tazminatı talep edemeyeceğini belirterek bu davacının talebinin reddine, davalı ... için 42.850,00-TL, davacı ... için 217.066,00-TL destekten yoksun kalma tazminatının olay tarihinden itibaren yasal faizi ile davalıdan alınarak davacıya ödenmesine karar verilmiştir.Verilen karar üzerine davalı ... vekili istinaf yoluna başvurmuştur. İstinaf nedenleri;Davalı vekili istinaf dilekçesinde; 2918 sayılı Yasanın 90.maddesi ve Sigorta Genel Şartlarına yapılan değişiklik nedeni ile 01.06.2015 tarihinden sonra yürürlüğe giren ZMMS Genel Şartlarına göre davacıların destekten yoksun kalma tazminatı talep edemeyeceğini, TRH-2010 Tablosunun uygulanmasını gerektirir gelir durumuna ilişkin belge bulunmadığını belirterek istinaf yoluna başvurmuştur. Yapılan Değerlendirmede; davacının desteği sürücü ... nin kendi sevk ve idaresindeki araç ile 27/12/2015 tarihinde yapmış olduğu trafik kazasında öldüğü ve tam kusurlu bulunduğu anlaşılmaktadır. Bu durumda davalı ... şirketinin sorumluluğu 01/06/2015 tarihinde yürürlüğe giren Karayolları Motorlu Araçlar Zorunlu Mali Sorumluluk Sigortası Genel Şartlarına göre düzenlenen ve başlangıç tarihi 21.08.2015 olan poliçe şartlarına göre belirlenecektir. Karayolları Motorlu Araçlar Zorunlu Mali Sorumluluk Sigortası Genel Şartları A.3 maddesine ve A.5 maddesinin (ç) bendine göre; ancak üçüncü kişinin ölümü dolayısıyla meydana gelen destek zararları, destekten yoksun kalma teminatı kapsamındadır. Sigortacının destek zararlarından sorumlu olması için motorlu aracın kullanılması sırasında, mutlaka ölen kişinin üçüncü kişi olması gerekir. Ölen ... araç sürücüsü konumunda bulunduğundan ve davacı züleyha işleten sıfatında olduğundan üçüncü kişi sıfatında değildir. Açıklanan nedenlerle davacıların destekten yoksun kalma tazminatı talep edemeyeceği anlaşıldığından HMK 353/1-b/2 maddesi gereğince davalı vekilinin istinaf isteminin kabulü ile kararın kaldırılarak yeniden hüküm kurulmasına ,davanın esastan reddine karar vermek gerekmiştir. HÜKÜM:Gerekçe uyarınca; 1-Sigorta Tahkim Komisyonu İtiraz Hakem Heyetinin 01/03/2017 tarih 2017/i.146 2017/İHK. 626 sayılı kararına karşı davalı vekilince yapılan istinaf talebinin KABULÜNE, 2- İstinaf yasa yoluna başvuran davalı tarafından peşin olarak yatırılan 154,30.- TL başvurma harcından alınması gereken 98,10-TL başvurma harcının düşümü ile kalan 56,20-TL başvurma harcı ile alınan 4.406,55.-TL tamamlama harcı ve 31,40 TL maktu karar ve ilam harcından 35,90 TL harcın düşümü ile kalan 4.402,05.- TL nin talep halinde davalıya İADESİNE, 3- Davalı tarafından istinaf aşamasında yapılan giderlerin takdiren kendi üzerinde bırakılmasına, 4- İncelemenin duruşmasız olarak yapılması nedeniyle avukatlık ücreti takdirine yer olmadığına, 5- İstinaf talebine konu ve başlıkta yazılı Sigorta Tahkim Komisyonu İtiraz Hakem Heyetinin 01/03/2017 tarih 2017/i.146 -2017/İHK. 626 sayılı kararının KALDIRILMASINA, 5/1-Davacıların talebinin REDDİNE, 5/2-Davacı tarafından yapılan masraflar üzerinde bırakılmasına, 5/3-Davalı kendini vekille temsil ettirdiğinden karar tarihi AAÜT gereğince belirlenen 3.794,79.-TL vekâlet ücretinin davacı Nefise'den alınarak davalı tarafa verilmesine, 5/4-Davalı kendini vekille temsil ettirdiğinden karar tarihi AAÜT gereğince belirlenen 1.011,71.-TL vekâlet ücretinin davacı ...'tan alınarak davalı tarafa verilmesine, 5/5-Davalı kendini vekille temsil ettirdiğinden karar tarihi AAÜT gereğince belirlenen 1.172,84.-TL vekâlet ücretinin davacı Züleyha'dan alınarak davalı tarafa verilmesine, HMK. m. 353/1-b/2 hükmü uyarınca, dosya üzerinde yapılan inceleme sonucunda ve HMK. m. 361. gereğince, tebliğden itibaren 2 hafta içinde Yargıtay nezdinde temyiz yasa yolu açık olmak üzere, oy birliğiyle karar verildi. 01/10/2018."
"2017_1079_2018_968_435203200.html","8. HUKUK DAİRESİ","2017/1079","2018/968","10/04/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacı vekili dava dilekçesinde; davalının ZMMS sigortacısı (14.10.2013-14.10.2014 ) olduğu ....plaka sayılı aracın davacıya ait .... plaka sayılı motosiklete 06.08.2014 tarihinde çarpması sonucu meydana gelen kazada %18 oranında malul kaldığını, davalıya yapılan başvuru sonucu %12 maluliyet oranına göre hesaplanan 75.493,00-TL'nin 23.06.2016 tarihinde davacıya ödendiğini, ancak bu ödemenin yetersiz olduğunu belirterek fazlaya ilişkin hakları saklı kalmak üzere (ıslah ile 47.233,45-TL) 12.000,00-TL tazminatın temerrüt tarihinden itibaren avans faizi ile davalıdan alınarak davacıya ödenmesini talep etmiştir. Davalı cevabında; davacıya %12 malûliyet oranına göre 75.493,00-TL ödeme yapıldığını, davacı tarafından alınan raporun usûle uygun olmadığını belirterek davanın reddini talep etmiştir. Uyuşmazlık Hakem Heyeti; Davacının %18 maluliyetini belirleyen Muğla Sıtkı Kocaman Üniversitesi Tıp Fakültesi Adli Tıp Anabilim Dalı Başkanlığının 08/02/2016 tarihli raporu ile hesap bilirkişisi ... tarafından PMF Tablosu %10 artış ve %10 iskonto oranları, davacının %25 kusuru gözönünde tutularak 47.233,45-TL karşılanmamış maddi zararının bulunduğu tespitine dayanarak bu miktarın 23.06.2016 tarihinden itibaren avans faizi ile birlikte davalıdan alınarak davacıya verilmesine karar vermiştir.Karara karşı davalı vekili İtiraz Hakem Heyetine itirazda bulunmuştur. İtiraz Hakem Heyeti;15.03.2017 tarih 2017/İHK 870 karar sayılı kararı ile itirazın reddine karar verilmiştir.Karara karşı davalı ... vekili istinaf yoluna başvurmuştur. İstinaf Nedenleri: 1)Davacının maluliyet oranını belirleyen raporun usulüne uygun olmadığını Adli Tıp Kurumu 3. İhtisas Dairesinden rapor alınması gerektiğini, 2)Davacının yeşil kart sahibi olmasına rağmen asgari ücret üzerinden hesaplama yapılmasının hatalı olduğunu, 3)Hesaplamanın güç kaybı(Efor) tazminatı üzerinden yapılması gerekirken, meslekte kazanma gücüne göre hesap yapılmasının hatalı olduğunu belirterek istinaf yoluna başvurmuştur. Yapılan Değerlendirmede;Dosya içerisindeki bilgi ve belgelere, itiraz Hakem Heyeti kararının gerekçesinde dayanılan delillerin tartışılıp değerlendirilmesinde,Muğla Sıtkı Koçman Üniversitesi Tıp Fakültesi Adli Tıp Anabilim Dalı Başkanlığının 08/02/2016 tarihli raporunda belirtilen maluliyet oranının ve özellikle, oluşa uygun olarak düzenlenen uzman bilirkişi raporunda belirtilen kusur oranının ve maddi tazminata ilişkin hesaplamanın hükme esas alınmasında bir usulsüzlük bulunmamasına göre,davalı vekilinin istinaf isteminin HMK 352 1/b-1 madde uyarınca esastan reddine karar vermek gerekmiştir. HÜKÜM: Gerekçe uyarınca; 1-Usul ve esas yönünden hukuka uygun bulunan 15/03/2017 gün ve 2017/İ.393 - 2017/İHK. 878 sayılı Sigorta Tahkim Komisyonu İtiraz Hakem Heyeti kararına yönelik olarak davalı ... vekili tarafından yapılan istinaf başvurusunun HMK. 353/1-b/1 maddesi gereğince ESASTAN REDDİNE, 2-İstinaf yasa yoluna başvuran davalı tarafından peşin olarak yatırılan 154,30-TL başvurma harcından, alınması gereken 98,10-TL başvurma harcının düşümü ile kalan 56,20-TL başvurma harcı ile, alınan 558,90-TL tamamlama harcı ve 31,40 TL maktu karar ve ilam harcından 35,90 TL harcın düşümü ile kalan 554,40 TL nin talep halinde davalıya İADESİNE, 3-İncelemenin duruşmasız olarak yapılması nedeniyle avukatlık ücreti takdirine yer olmadığına, 4-Davalı tarafından istinaf aşamasında yapılan giderlerin kendi üzerinde bırakılmasına, Dosya üzerinde yapılan inceleme sonucunda ve HMK. m. 362/1-a gereğince, miktar itibariyle KESİN olmak üzere oy birliğiyle karar verildi. 01/10/2018."
"2017_327_2019_192_478305000.html","16. HUKUK DAİRESİ","2017/327 Esas","2019/192","22/11/2016","Menfi Tespit (Bankacılık İşlemlerinden Kaynaklanan)","GEREĞİ DÜŞÜNÜLDÜ: Davacı vekili, müvekkilinin .... Bursa Ticari şubesindeki kredi kartından, kart bilgisi dışında çekilen toplam 27.585,90 TL'nin iade edilen 7.816,53 TL düşüldükten sonra kalan 19.769,73 TL ve bunun faizi yönünden, borçlu olmadığının tespitini ve istirdadını talep etmiştir. Davalı banka vekili "" davacının ihtarnamesi üzerine 7.816,53 TL 'lik kısımın kredi kartına geri ödediklerini, ancak 27/06/2014-26/09/2014 tarihlerine ilişkin kart harcamalarının zamanaşımı nedeniyle kendilerinin işlem yapma yetkilerinin bulunmadığının davacıya bildirildiğini, husumetin kredi kart bilgilerini kullanan kişilere yöneltilmesi gerektiğini, müvekkili bankanın internet bankacılığı konusunda gerekli uyarıları yaptığını, iddia edilen zararın davacının kendi kusurundan kaynaklandığını, BK. 114 ve 52 maddeleri ile MK. 2 ve 3 maddeleri gereği davacının ortaya çıkan zarar katlanması gerektiğini, 5464 sayılı Banka ve Kredi Kartları Kanunu'nun 12. Maddesi gereği kart bilgelerinin ya da kartın çalınmasını durumunda , bu durumun bankaya ulaşmasından önceki harcamalardan dolayı bankanın sorumlu olmadığını, "" savunarak davanın reddini istemiştir. Emekli bir banka müdürü bilirkişiden alınan bilirkişi raporunda sonuç olarak, "" kredi kartından yapılan usulsüz harcamaların 8 ay sürdüğü, ilk usulsüz harcaması 26/06/2014 tarihinde www.....com sitesinden ve peşpeşe 19 adet işlem biçiminde gerçekleştiği, bu peşpeşe kullanımlar banka tarafından tespit edilse idi bu kullanımların banka tarafından engellenebileceğini, usulüz işlemlerin bir kısmının bankaca fark edilerek hesaba iade edildiği, ancak bankanın daha ilk gün kredi kartını işleme kapatması gerektiğini, toplam 162 işlem nedeniyle bankanın ağır kusurlu olduğu, davacının müterafik kusuruna ilişkin bir delil bulunmadığı"" görüşü açıklanmıştır.Rapora karşı davalı tarafça itirazda bulunularak içlerinde bilişim uzmanlarının da bulunacağı bir heyetten yen bir rapor alınmasını istemiş, ancak mahkemece bu talep reddedilmiştir. Mahkeme 22/11/2016 tarihli kararında, ""5464 sayılı kanunun 15. maddesi gereği hukuka aykırı kullanımlardan kart sahibinin sorumlu olmayacağı, davacının kredi kartından Haziran 2014 -Şubat 2015 tarihleri arasında davacının rızası olmadan toplam 162 ayrı işlem ile para çekildiği, banka güvenlik sisteminin, peşpeşe gerçekleşen 19 hareketi bile tespit edemediği için ağır kusurlu olduğu, bankaların birer güven kurumu olduğu ve objektif özen yükümlülüğü altında bulundukları, davacının hatalı olduğuna dair somut bir delil sunulmadığı"" gerekçesiyle davanın kabulüne, 19.769,73 TL ile bu rakamın faizinden dolayı davacının davalıya borçlu olmadığının tespitine, ödenen bedelin istirdadına"" karar vermiştir. Bu karara karşı davalı ..bank süresinde istinaf başvurusu yapmış ve istinaf sebebi olarak, ""Davanın husumet nedeni ile reddi gerektiğini, usulsüz kullanım iddialarına rağmen davacının Savcılık nezdinde herhangi bir şikayeti olmadığını, husumetin kartı kullananlara yöneltilmesi gerektiğini, eksik inceleme yapıldığını, rapora itirazların dikkate alınmadığını, oysa bilişim uzmanının da bulunacağı bir heyetten rapor alınması gerektiğini, işlemlerden birinin kartlı ve pin numarası girilerek yapıldığını, bankanın internet güvenliğinin uluslararası standartlarda olduğunu, tüm şifrelerin 128 bit SSL programı ile kriptolanıp saklandığını, dünyanın en güvenli sitemini kullandıklarını, bankanın ... isimli bir ek güvenlik uygulamasının bulunduğunu ancak davacının bulunu kullanmadığını, kusurun davacıda olduğunu veya davacının müterafik kusurunun bulunduğunu"" savunarak davanın reddini istemiştir. Tahkikatta eksiklik bulunması nedeniyle istinaf incelemesi duruşmalı olarak yapılmış ve istinaf aşamasında alınan 04/10/2017 tarihli bilirkişi raporunda; bir kısım belgelerin sunulması gerektiğine işaret edildiği görülmüştür. Söz konusu bilgi ve belgeler dosyaya ibraz edildikten sonra alınan 18/03/2018 tarihli bilirkişi raporunda; dava konusu harcamaların yapılıdğı tarihte davacının internet bankacılığını aktif olarak kullandığı, hesap ekstrelerini görüntülediği, borç bilgisini sorguladığı ve şube kanalıyla ödeme yapıldığının tespit edildiği, davalı banka tarafından davacıya SMS ya da e-posta yoluyla harcamalara ilişkin bilgilendirme yapılmadığının tespit edildiği, şüpheli işlemlerin tamamının internet üzerinden ve şifresiz yapıldığının tespit edildiği, davacının bu harcamalardan haberdar olabileceği, zarara uğrama iddiasının ve ödediği tutarların istirdadının gerçekçi olmadığı yolunda görüş bildirildiği görülmüştür. 18/03/2018 tarihli bilirkişi raporunu sunan heyetten 120 günlük charge back süreleriyle ilgili değerlendirme yapılması istenmiş ve bilirkişiler tarafından düzenlenen 20/12/2018 tarihli ek raporda ise; davacıya ödenmeyen tutarların cahrg back süresi geçirilen işlemlere ait olduğu, davacının ağır ihmal göstererek zamanında itiraz ve uyarıda bulunmamakla kusurunun bulunduğu yolunda görüş belirtildiği görülmüştür. GEREKÇE: Dava, davacının kredi kartı hesabına borç olarak yansıtılan paralar nedeniyle davalıya borçlu olmadığının tespitine ve davacının kredi kartından çekildiği belirtilen tutarın tahsili istemine ilişkindir. Davacı taraf davalıdan kredi kartı alıp kullanmaktadır. Dava konusu harcamalar Haziran 2014 ile Şubat 2015 tarihleri arasında gerçekleşmiştir. Davacı taraf yapılan 27.585,90 TL'nin bilgisi ve rızası dışında olduğunu, bu tutarın 7.816,53 TL'lik kısmının ise banka tarafından iade edildiğini iddia ederek bakiye 19.769,73 TL'nin tahsilini istemiştir. Davalı taraf ise davacının müracaatının zamanaşımına uğradığı gerekçesiyle ödeme yapmadığını, ayrıca müvekkiline yapılan usulsüz işlemlerden dolayı kusur yüklenemeyeceğini bildirerek davanın reddini istemiştir. Dava konusu işlemler 26/06/2014 tarihi ile 24/02/2015 tarihleri arasında gerçekleşmiştir. İstinaf aşamasında alınan bilirkişi raporunda da belirtildiği üzere dava konusu harcamaların yapıldığı tarihlerde davacının internet bankacılığını aktif olarak kullandığı, hesap ekstrelerini görüntülediği, borç bilgisini sorguladığı ve şube kanalıyla ödeme yaptığı tespit edilmiştir. Bu itibarla davalı bankanın söz konusu harcamalarla ilgili davacıya iletimde bulunmamış olması sonuca etkili görülmemiştir. Yine özellikle peş peşe 19 işlemin yapılması hususu dikkat çekici olup bankanın internet sisteminin güvenlik olarak bu noktada bir zaafının olduğu anlaşılmakta ise de, davacının kredi kartını aktif olarak kullanması ve 8 aylık süreçte birçok kez internet bankacılığı işlemi yapması, hesap ekstrelerini görüntülemesi, borç bilgilerini sorgulaması gözetildiğinde ve yine 120 günlük itiraz süresi içerisinde davacının davalı bankaya müracaat etmemesi dikkate alındığında, bu durum sonuca etkili görülmemiştir. Dolayısıyla davacının bu davadaki talepleri dinlenebilir nitelikte değildir. Nitekim Yargıtay 19.Hukuk Dairesi'nin 2016/1624 Esas 2016/8805 Karar , 2016/18121 Esas 2018/2498 Karar, 2016/150 Esas 2016/7697 Karar sayılı ilamları da bu yöndedir. Açıklanan bu hususlar gözetildiğinde davanın reddi gerekirken yanılgılı değerlendirme sonucu yazılı şekilde karar verilmesi doğru değildir. Hal böyle olunca davalı vekilinin istinaf talebinin kabulü gerekmiş ve aşağıdaki şekilde karar verilmiştir. HÜKÜM: Yukarıda açıklanan nedenlerle; 1-Davalı vekilinin istinaf başvurusunun kabulü ile; Bursa 2. Asliye Ticaret Mahkemesi'nin 2015/607 Esas, 2016/1154 Karar sayılı kararının KALDIRILMASINA, 2-Davanın REDDİNE, 3-Alınması gereken 44,40 TL harcın, peşin alınan 337,62 TL harçtan mahsubu ile fazladan yatırılan 293,22 TL harcın talebi halinde davacıya iadesine, 4-Davacı tarafından ilk derece yargılamasında yapılan yargılama giderlerinin kendi üzerinde bırakılmasına, 5-İlk derece yargılaması yönünden davalı yararına Avukatlık Asgari Ücret Tarifesine göre belirlenen 2.725,00 TL vekalet ücretinin davacıdan alınarak davalıya verilmesine, 6-İstinaf peşin harcının talebi halinde davalıya iadesine, 7- İstinaf aşamasında davalı tarafından yapılan yargılama gideri olan 79,70 TL istinaf yoluna başvurma harcı, 206,20 TL posta ve tebligat gideri ile 1.400,00 TL bilirkişi ücreti olmak üzere toplam 1.685,90 TL'nin davacıdan alınarak davalıya verilmesine, 8-İstinaf incelemesi duruşmalı yapıldığından ve birden fazla duruşma icra edildiğinden davalı yararına Avukatlık Asgari Ücret Tarifesine göre belirlenen 2.725,00 TL vekalet ücretinin davacıdan alınarak davalıya verilmesine, 9-Gerek ilk derecede gerekse istinaf aşamasında yatırılan gider avanslarından kullanılmayan kısımların karar kesinleştiğinde yatıran tarafa iadesine, Dair, duruşmalı yapılan inceleme sonunda, oy birliğiyle kesin olarak karar verildi.30/01/2019"
"2017_342_2018_1964_432621800.html","16. HUKUK DAİRESİ","2017/342 Esas","2018/1964","12/12/2016","Faydalı Model Belgesi (Faydalı Model Belgesinin Hükümsüzlüğünden Kaynaklanan)","G E R E Ğ İ D Ü Ş Ü N Ü L D Ü: Dairemiz önüne gelen uyuşmazlı, davalıya ait 2013/08220 nolu faydalı model belgesinin hükümsüzlüğüne dair Bakırköy 2. Fikri ve Sınai Haklar Hukuk Mahkemesi'nin 12/12/2016 tarih ve 2015/65 esas 2016/188 karar sayılı kararına karşı davalı vekilinin istinaf başvurusuna ilişkindir. Davacı vekili dava dilekçesinde, ""davalı adına tescilli 2013/08220 no'lu ""Bir İçecek Kutusu Ambalajı"" buluş başlıklı faydalı modelin yenilik vasfına haiz olmadığını, dava dışı ... adına kayıtlı 2011/05489 nolu ""Üstten Kapaklı Jelatin"" adlı incelemesiz patent ile ayırd edilemeyecek kadar benzer olduğun, kaldı ki o buluşun dahi yeni olmadığını ve ...'ın o buluşuyla ilgili Avusturya Patent Ofisi tarafından yapılan incelemede X, Y ve A kategorisi değerlendirilmesi yapıldığını, aynı buluşla ilgili olarak WIPO nezdinde yapılan PCT başvurusunun da X, A kategorisinde görüldüğünü, davalıya ait buluşun da yeniliğini kaldıran çok sayıda döküman gösterildiğini, buluşun uzun yıllardır birçok ülkede kullanıldığını, kamuya sunulduğunu,"" iddia ile hükümsüzlüğünü ve sicilden terkinini istemiştir. Davalı vekili cevabında, "" buluşun uzun süren AR-GE çalışmaları sonucunda ilk kez müvekkili tarafından yapıldığını, bu buluşun, içecek kutuları ile ilgili temizlik, bardaksız kullanım gibi konularda sorunları çözdüğünü"" savunarak davanın reddini istemiştir. Mahkeme, 2 hukukçu bilirkişi ile bir ambalaj sektörü bilirkişiden oluşan bir heyet oluşturarak dava konusu bir faydalı model olduğu halde, faydalı modellerde buluş basamağı koşulu bulunmadığı halde bu hususu da kapsayacak şekilde bilirkişi incelemesi yaptırmış bilirkişi raporu almıştır. 9 sayfalık raporun ilk 6 sayfası davanın özetine, 1,5 sayfası faydalı model ile ilgili teorik açıklamalara ilişkindir. Raporun 8. sayfasında hangi patent ya da faydalı model olduğu belli olmayan ve "" daha önce piyasaya sunulduğu iddia edilen ürün"" diye adlandırılan bir buluş belgesinin istemleri ve dava konusu buluşun istemleri yan yana çizelge halinde gösterilmiş ve 9. sayfadaki 7 satırlık değerlendirme bölümünde ise gene somut bir patent, faydalı model veya döküman bilgisi verilmeden eğer yenilik yok ise neye göre yok olduğu, yeniliği yok edici dökümanın ne olduğu, hangi tarihli olduğu belirtilmeden, hiç bir inceleme yapılmadan, son derece soyut ve yüzeysel biçimde ""daha önce piyasaya sunulduğu iddia edilen dava dışı kişiye ait buluş ile sunulan başvurularda yer alan buluş karşılaştırıldığında, davalı yan adına TPE nezdinde 09/22(?)/2014 tarih ve 2013/08220 numara ile faydalı model belgesine bağlanan "" üstten kapaklı jelatin"" isimli buluş ile ayırd edilemeyecek kadar benzer bulunduğu ve bu ürünün davalı yanın başvuru tarihinden önce 2011 yılında dava dışı ... tarafından kamuya sunulduğu tespit edilmektedir"" biçiminde görüş açıklandığı görülmektedir. Davalı vekili bu rapora itirazda bulunarak yeni bir bilirkişi heyetinden rapor alınmasını istemiş ancak mahkeme bu talebi reddederek davayı sonlandırmış ve "" davanın kabulüne, dava konusu 2013/08220 nolu faydalı modelin hükümsüzlüğüne "" karar vermiştir. 12/12/2016 tarihli mahkeme kararının gerekçesi, ""davalının buluşunun dava dışı ... adına TPE 'de tescilli 2011/05489 no'lu incelemesiz patent ile ayırd edilemeyecek derecede benzer bulunduğu, bu ürünün davalının başvuru tarihinden önce 2011 yılında kamuya sunulduğu, bu nedenle faydalı modelin yenilik özelliğinin kalktığı "" biçimindedir. Bu karara karşı, davalı vekili süresi içinde istinaf başvurusunda bulunmuş ve "" dava konusu buluşun ...'a ait buluşla bir ilgisinin bulunmadığını, hükme esas alınan bilirkişi raporunun eksik ve kendi içinde çelişkili olması nedeniyle itiraz etmelerine rağmen, itirazları dikkate alınmadan karar verildiğini, itirazlarına ilişkin ek rapor dahi alınmadığını,"" belirterek ilk derece mahkemesi kararının kaldırılmasını ve talebi doğrultusunda karar verilmesini istemiştir. Davacı vekili istinafa cevabında, "" dava konusu buluş ile dava dışı ...'a ait buluşun ayırd edilemeyecek kadar benzer olduğunu, bilirkişi raporunun yeterli, kararın da isabetli olduğunu"" savunarak istinaf başvurusunun reddini istemiştir. İstinaf incelemesini yeni bir bilirkişi incelemesi yapılarak duruşmalı gerçekleştirilmesine karar verilmiş ve oluşturulan bilirkişi heyetinden, dava konusu 2013/08220 sayılı FM belgesinin yeni olup olmadığı hususunda rapor alınmıştır. Alınan 23.06.2018 tarihli bilirkişi raporunda, ""FR 2847556, WO / 1995 028328 ve US 3438533 sayılı dökümanlarda, dava konusu FM'deki hijyenik kapaklı içecek kutusunun kullanıldığı, her üç dökümanın da başvuru tarihinin dava konusu FM'den çok daha eski olduğu, FM'ye konu buluşun başvuru tarihi itibariyle yeni olmadığı, dolayısıyla ilk derece mahkemesi kararının isabetli olduğu anlaşılmakla, istinaf isteminin reddi gerekmiştir. H Ü K Ü M : Yukarıda açıklanan gerekçe ile: 1-6100 sayılı HMK.'nın 353/1-b-1 maddesi gereğince davalı vekilinin yerinde görülmeyen istinaf isteminin ESASTAN REDDİNE, 2-Alınması gereken 35,90 TL harçtan, peşin alınan 29,20 TL harçtan mahsubu ile bakiye 6,70 TL eksik harcın davalıdan alınarak hazineye irat kaydına, 3-İstinaf incelemesi duruşmalı yapıldığından ve yapılan celse sayısı da dikkate alındığında, 2.180,00 TL vekalet ücretinin davalıdan alınarak, kendini vekil ile temsil ettiren davacı tarafa verilmesine, 4-İstinaf yargılama giderlerinin davalı üzerinde bırakılmasına, 5-Artan gider avanslarının karar kesinleştiğinde ve talep halinde taraflara iadesine, dair, dosya üzerinde yapılan inceleme sonucunda iş bu kararın tebliğinden itibaren 2 hafta içinde Yargıtay temyiz yolu açık olmak üzere 26/09/2018 tarihinde oy birliği ile karar verildi."
"2017_736_2018_938_435148400.html","8. HUKUK DAİRESİ","2017/736","2018/938","02/03/2017","Maddi Tazminat","GEREĞİ DÜŞÜNÜLDÜ: Davacılar vekili dava dilekçesi ile; zorunlu mali mesuliyet sigortası bulunmayan ... aracın, 22/07/2014 tarihinde sürücü ...'ün sevk ve idaresinde iken meydana gelen kazada araçta yolcu olarak bulunan davacıların desteği ...'in vefat ettiğini, kazanın oluşumunda araçta yolcu olarak bulunan davacıların desteğinin herhangi bir kusurunun bulunmadığını, kaza sonrasında davalı ... Hesabına yapılan başvuru üzerine bir miktar ödeme yapıldığını ancak yapılan ödemenin davacıların zararını karşılamadığını belirterek fazlaya ilişkin hakları saklı kalmak kaydı ile şimdilik davacı eş ... için 1.000,00-TL, davacı çocuk .... için 1.000,00-TL olmak üzere toplam 2.000,00-TL destekten yoksunluk tazminatının davalı ... Hesabından tahsiline karar verilmesini talep etmiş, 06.02.2017 tarihli ıslah dilekçesi ile talebini davacı ...için 117.879,35-TL, davacı .... için 53.316,93-TL olmak üzere toplam 171.196,28-TL'ye yükseltmiştir. Davalı vekili cevap dilekçesi ile; ... Yönetmeliğinin 15. maddesi uyarınca davacılara yapılan ödeme ile hesabın borçtan ve yükümlülükten kurtulduğunu, davacılara 14/05/2015 tarihinde 71.916,00-TL destekten yoksun kalma tazminatı ödendiğini ve davacı tarafından imzalanan ibraname ile kurumlarının sorumluluğunun ortadan kalktığını, müvekkilleri kurumun zorunlu mali mesuliyet sigortası teminat limitleri ve kusur oranı ile sınırlı sorumlu olduğunu, kazazedenin de olayın gerçekleşmesindeki kusuru oranında tazminattan indirim yapılması gerektiğini, bu nedenle kusur yönünden Adli Tıp Kurumu İhtisas Dairesi nezdinde inceleme yapılmasını talep ettiklerini belirterek davanın reddine karar verilmesini istemiştir. Mahkemece, kazaya karışan ... plâkalı araç sürücüsünün meydana gelen kazada tam kusurlu olduğu, araçta yolcu olarak bulunan davacıların desteği ...'in herhangi bir kusurunun bulunmadığı kabûl edilerek, davalı ... tarafından 14.06.2015 tarihinde davacılara yapılan ödemede dikkate alınarak, bilirkişi raporu ve ıslah dilekçesi doğrultusunda, ""Davanın kabulü ile; davacı ... için 117.879,35 TL , davacı ...için 53.316,93 TL tazminatın 13/09/2014 tarihinden itibaren işleyecek yasal faizi ile birlikte davalıdan tahsili ile davacılara ödenmesine,"" karar verilmiş, karara karşı davalı ... vekili tarafından süresi içerisinde istinaf yoluna başvurulmuştur. Davalı ... vekilinin istinaf sebepleri; davacı eş ...'in mahkemece verilen karardan sonra yeniden evlendiği, yeniden evlenmesi nedeniyle müteveffanın desteğinden yoksun kalması durumunun ortadan kalktığı, bu nedenle mahkemece verilen kararın kaldırılması gerektiği, mahkemece faiz başlangıç tarihinin kısmi ödeme tarihi olan 14/05/2015 yerine 13/09/2014 olarak esas alınmasının hatalı bulunduğu hususlarına ilişkindir. Dava, trafik kazası nedeniyle destekten yoksun kalma tazminatı talebine ilişkin bulunmaktadır. UYAP üzerinden temin edilen nüfus kayıtlarına göre davacı ... mahkeme karar tarihi olan 02/03/2017 tarihinden sonra 29/03/2017 tarihinde evlenmiş bulunmaktadır. Bu durumda davacı ...'in müteveffanın desteğinden yoksun kalması durumu ortadan kalkmış olup evlendiği tarihten sonrası için destekten yoksun kalma tazminatı talep etme hakkını kaybetmiş bulunmaktadır(Yargıtay 17. Hukuk Dairesi'nin 09/04/2018 tarih ve 2015/6503 E., 2018/3897 K. Sayılı kararı). Davacı ...'in mevcut yeni durum karşısında destekten yoksun kalma tazminatının belirlenmesi amacıyla Dairemizce HMK 356. Maddesi gereğince duruşma açılmasına karar verilmiş, dosyaya daha evvel rapor sunan hesap bilirkişisi Ali İhsan Doğan'dan ek rapor alınmıştır. Hesap bilirkişisi ... 15/07/2018 tarihli ek raporu ile davacı ...'in kaza tarihi ile yeniden evlenmiş olduğu 29/03/2017 tarihi arasında talep edebileceği destekten yoksun kalma tazminatının 11.879,02-TL olduğunu tespit etmiştir. Rapor içeriğine tarafların bir itirazı bulunmamaktadır. Dairemizce de, temin edilen rapor hüküm kurmaya elverişli bulunmakla hükme esas alınmıştır. Yine, Mahkemece hükmedilen tazminata kaza tarihi olan 13/09/2014 tarihinden itibaren faiz işletilmiş bulunmaktadır. Kaza sonrasında davalı ... Hesabına başvuru yapılmış ve ... tarafından davacı tarafa 14/05/2015 tarihinde 71.916,00-TL ödeme yapılmıştır. Buna göre Mahkemece, ...nın temerrüt tarihinin kısmi ödeme yaptığı 14/05/2015 olduğu gözetilmeden kaza tarihinden itibaren faize hükmedilmesi hatalı olmuştur. Bu itibarla davalı vekilinin istinaf talebinin kabulüne, Mahkeme kararındaki kesinleşmiş hükümler de dikkate alınarak, Mahkemece ... yönünden verilen kararın kaldırılmasına, bu davacı yönünden destekten yoksun kalma tazminatının düzeltilerek yeniden hüküm kurulmasına, ayrıca her iki davacı yönünden hükmedilen faizin başlangıç tarihi de düzeltilmek suretiyle HMK 353/1-b/2 maddesi gereğince yeniden hüküm kurulmasına karar verilmesi gerekmiştir. HÜKÜM: Gerekçe uyarınca; 1-İstanbul 12. Asliye Ticaret Mahkemesi'nin 02/03/2017 tarih ve 2015/584 E., 2017/125 K. sayılı kararına karşı davalı ... vekili tarafından yapılan istinaf talebinin KABÛLÜNE, 1/1-İstinaf yasa yoluna başvuran davalı ... tarafından yatırılan 2.923,60-TL nispi istinaf karar ve ilam harcı ile 85,70-TL istinaf yoluna başvurma harcının talep halinde davalıya İADESİNE, 1/2- Davacı taraf istinaf yargılamasında kendini vekille temsil ettirdiğinden karar tarihi AAÜT gereğince belirlenen 2.180,00-TL vekâlet ücretinin davalı ... Hesabından alınarak davacı tarafa verilmesine, 1/3- Davalı ... vekili, istinaf yargılamasındaki duruşmalara katılmadığından lehine vekâlet ücreti takdirine YER OLMADIĞINA, 1/4- Davalı ... tarafından istinaf aşamasında yapılan ve 46,00-TL tebligat gideri, 300,00-TL bilirkişi ücretinden ibaret toplam 346,00-TL yargılama giderinin davacı taraftan alınarak davalı tarafa verilmesine, 2-İstanbul 12. Asliye Ticaret Mahkemesinin 02/03/2017 tarih ve 2015/584 E., 2017/125 K. sayılı kararının KALDIRILMASINA, 2/1- Davanın kısmen kabûlü, kısmen reddi ile davacı eş ... için belirlenen 11.879,02-TL, davacı çocuk Zümrüt Şen için belirlenen 53.316,93-TL maddi tazminatların 14/05/2015 tarihinden itibaren işleyecek yasal faiziyle birlikte davalı ... Hesabından alınarak davacı tarafa verilmesine, fazlaya ilişkin talebin reddine, 2/2- Alınması gerekli 4.453,53-TL nispi karar ve ilam harcından davacı tarafından peşin olarak yatırılan 605,59-TL harcın mahsubu ile bakiye 3.847,94-TL karar ve ilam harcının davalıdan alınarak Hazineye gelir kaydına, 2/3-Yargılama gideri olan 31,80-TL dava açılış gideri, 577,89-TL ıslah harcı, 862,20-TL bilirkişi ücreti, tebligat ve posta ücreti olmak üzere toplam 1.471,89-TL'nin davanın kabul-red oranına göre 560,53-TL'sinin davalıdan alınarak davacı tarafa verilmesine, 911,35-TL'sinin davacı taraf üzerinde bırakılmasına, 2/4- Davacı taraf kendisini vekil ile temsil ettirdiğinden karar tarihi AAÜT gereğince belirlenen 7.521,55-TL vekalet ücretinin davalıdan alınarak davacı tarafa verilmesine, 2/5- Davalı taraf kendisini vekil ile temsil ettirdiğinden karar tarihi AAÜT gereğince belirlenen 11.230,03-TL vekalet ücretinin davacılardan alınarak davalıya verilmesine, 2/6- HMK 333. md. uyarınca davacı ve davalı tarafından yatırılan ve bakiye kalan gider avansının kararın kesinleşmesi sonrası talep halinde yatıran tarafa iadesine, Dair, davacı vekilinin yüzüne karşı, davalı vekilinin yokluğunda, 20/7/2017 tarih ve 7035 sayılı Kanunun 31 inci maddesiyle değişik HMK. m. 361/1. hükmü gereğince, kararın tebliğinden itibaren 2 hafta içerisinde Yargıtay'a temyiz başvurusunda bulunma yolu açık olmak üzere, oy birliğiyle karar verildi. 25/09/2018."
"2017_743_2018_1895_428319800.html","16. HUKUK DAİRESİ","2017/743 Esas","2018/1895 Karar","12/12/2016","Tazminat (Ölüm Ve Cismani Zarar Sebebiyle Açılan Tazminat)","GEREĞİ DÜŞÜNÜLDÜ: Davacı vekili dava dilekçesinde özetle; davalı ... şirketi nezdinde sigortalı ... sevk ve idaresindeki ... plakalı ticari taksinin 24/10/2012 tarihinde çarpması sonucu müvekkilinin %10 oranında sürekli sakat kaldığını, müvekkilinin bir kusurunun bulunmadığını, sigortalı araç sürücüsünün asli kusurlu olduğunu, ihtilafın tazminat miktarı yönünden olduğunu, fazlaya ilişkin hakların saklı kalması kaydıyla şimdilik 5.000,00 TL tazminatın davalıdan tahsiline karar verilmesini talep etmiştir. Davalı ... vekili cevap dilekçesinde; müvekkili şirketin sigortalının kusuru ve poliçe limitiyle sınırlı olarak sorumlu olduğunu, kaza tarihi itibariyle kişi başına 225.000 TL sakatlık ve ölüm teminatı belirlendiğini, sürekli sakatlığın Adli Tıp Kurumu 3. İhtisas Dairesi'nden alınacak raporla ispatlanması gerektiğini, aktüerya bilirkişisinden de rapor alınarak karar verilmesi gerektiğini, dava tarihinden itibaren ve yasal faiz talep edilebileceğini beyan etmiştir. İstanbul 7. Asliye Ticaret Mahkemesi'nin dosya kapsamında aldığı 04/12/2015 tarihli kusur raporunda davalı ... şirketine ZMMS poliçesi ile sigortalı ... plakalı aracın sürücüsü ...'ın % 75, davacı yaya ...'in % 25 oranında kusurlu olduğunu beyan ettiği anlaşılmıştır. Maluliyet oranının tespiti yönünden alınan Manisa Adli Tıp Şube Müdürlüğünün 31/03/2014 tarihli ön raporunda şahsın nöroloji uzmanı bulunan bir hastaneye gönderilerek maruz kaldığı travma nedeniyle nörolojik muayenesinin yaptırılmasının talep edildiği görülmüştür. Ege Üniversitesi Tıp Fakültesi Hastanesi Nöroloji Ana Bilim Dalı'nın 15/01/2015 tarihli sağlık kurulu raporunda ""sol radial duyusal sinirin lezyon düzeyinde farsiyel aksonal dejenerasyonu ile uyumlu elektro fizyolojik bulgular"" bulunduğu, tanının ""radial sinir lezyonu"" olarak tespit edildiği beyan edilmiştir. Manisa Adli Tıp Şube Müdürlüğünün 06/05/2015 tarihli 2015/604 sayılı raporunda ...'in 24/10/2012 tarihinde maruz kaldığı araç dışı trafik kazası nedeniyle ""sol radius kemiği alt uç kırığının kişinin vücunda kısıtlılık, kısalık, atrofiye neden olmadan iyileştiği, EMG tetkik raporunda motor sinirlerde patoloji olmadığı sol radial duyusal sinirin lezyon düzeyinde farsiyel aksonal dejenerasyonu ile uyumlu elektro fizyolojik bulgular "" saptandığından meslekte kazanma gücünden meydana gelen azalma oranının 03/08/2013 gün 28727 sayılı RG yayınlanan maluliyet tespit işlemleri yönetmeliğinden faydalanılarak hesaplandığında bu yaralanmanın meslekte kazanma gücü yönünden karşılığının olmadığı, ancak özürlülük ölçütü sınıflandırması ve özürlülere verilecek sağlık kurulu raporları hakkında yönetmeliğe göre hesaplandığında radial sinir duyusal kayıp veya ağrı nedeniyle kişinin özür durumuna göre tüm vücut özür oranının % 3 olduğu beyan edilmiştir. Mahkemece alınan 09/03/2016 tarihli raporda tarafların dosyadaki kusur oranlarına göre yapılan incelemede tüm vücut özür oranının % 3 olduğu kabul edildiğinde iş görmezlik zararı olarak zararının 9.306,20 TL olduğu beyan edilmiştir. Davacı vekili davasını 9.306,20 TL'ye 27/05/2016 tarihli ıslah dilekçesi ile yükseltmiştir. İstanbul 7. Asliye Ticaret Mahkemesinin 12/12/2016 tarih 2013/258 esas 2016/824 karar sayılı ilamıyla davanın kabulüne, 9.306,20 TL'nin dava tarihinden itibaren değişen oranlarda avans faiziyle davalıdan tahsiline karar verdiği görülmüştür. Davalı vekilinin süresinde ibraz ettiği istinaf dilekçesinde, mahkemenin Çalışma ve Meslekte Kazanma Gücü Kaybı Oranı Tespit İşlemleri Yönetmeliğini esas almaksızın özürlülük ölçütüne göre karar verdiğini, dosya kapsamında alınan raporda davacının yaralanmasının meslekte kazanma gücünde azalma oranı yönünden karşılığının olmadığını beyanla yeniden inceleme ve yargılama yapılmasına karar verilmesini ve resen dikkate alınacak nedenlerle kararın istinaf incelemesi yapılmasını talep etmiştir. Davacı vekilinin istinaf dilekçesine karşı cevap dilekçesinde; kaza tarihi itibariyla Maluliyet Tespit İşlemleri Yönetmeliğinin yürürlüğe girmediğini, idari işlemlerin geriye yürümeyeceğini, istinaf talebinin reddine karar verilmesi gerektiğini beyan etmiştir. GEREKÇE: İstanbul 7. Asliye Ticaret Mahkemesi'nin 12/12/2016 tarihli 2013/258 esas 2016/824 karar sayılı ilamıyla davacının 24/10/2012 tarihinde meydana gelen kazada yaralandığı ve % 3 oranında özürünün olduğu, kazada yaya olarak karşıdan karşıya geçen davacının % 25 oranında kusurlu olduğu, davalının sigortalısı araç sürücüsünün % 75 kusurlu olduğunu kabulü ile davanın kabulüne, 9.306,20 TL'nin avans faiziyle davalıdan tahsiline karar verildiği görülmüştür. Davacı vekilinin istinaf dilekçesinde; yerel mahkeme tarafından Çalışma ve Meslekte Kazanma Gücü Kaybı Oranı Tespit İşlemleri Yönetmeliği'nin esas alınmaksızın özürlülük ölçütüne göre karar verdiğini, Yargıtay 17. HD'nin 2015/5378 esas 2015/11094 karar sayılı 22/10/2015 tarihli kararında Çalışma ve Meslekte Kazanma Gücü Kaybı Oranı Tespit İşlemleri Yönetmeliği hükümleri dikkate alınarak yapılması gerektiğinin belirtildiğini beyan ettiği görülmüştür. Dosya kapsamında alınan Manisa Adli Tıp Kurumu'nun 31/03/2014 tarihli ön raporunda; Manisa Merkezefendi Devlet Hastanesi'nin 11/07/2013 tarihli 1189 sayılı özürlü Sağlık Kurulu raporunda nöroloji muayenesinde nöropatik ağrı, ortopedi muayenesinde raudius alt uç kırık (kaynamış) saptandığı, tüm vücut fonksiyon kaybı oranının % 10 olduğu, 26/03/2014 tarihli muayenede ise sol üst ekstremite eklem hareketlerinin olağan olduğu, hafif güç kaybı bulunduğunun görüldüğü, ağrı şikayetinin devam ettiğinin beyan edildiği, rapor düzenlenebilmesi için davacının nöroloji uzmanı bulunan bir hastaneye gönderilerek nörolojik muayenesinin yapılmasının istendiği, davacının Ege Üniversitesi Nöroloji Ana Bilim Dalı Sağlık Kurulu raporunda radial sinir lezyonu tanısı konulduğu, akabinde düzenlenen Manisa Adli Tıp Kurumu Adli Tıp Uzmanı'nın 06/05/2015 tarihli raporunda hastadaki bulgular ve tanılar göz önüne alınarak radial sinir duyusal kayıp veya ağrı nedeniyle tüm vücut özür oranının % 3 olduğunun belirlendiği, kaza tarihi olan 24/10/2012 tarihinde yürürlükte olan Çalışma ve Meslekte Kazanma Gücü Kaybı Oranı Tespit İşlemleri Yönetmeliği hükümlerine göre davacının üniversite hastanesi ve Adli Tıp Kurumu Şube Müdürlüğü'nce düzenlenen rapordaki maluliyet oranı hükme esas alınmasının yerinde olduğu kanaatine varılarak davalı vekilinin istinaf isteminin esastan reddine karar verilerek aşağıdaki hüküm kurulmuştur. KARAR: 6100 sayılı HMK.'nın 353/1-b-1 maddesi gereğince yerinde görülmeyen istinaf isteminin ESASTAN REDDİNE, Harç peşin olarak alındığından başkaca harç alınmasına yer olmadığına, İstinaf yargılama giderlerinin davalı ... üzerinde bırakılmasına, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Dair, dosya üzerinde yapılan inceleme sonucunda oy birliği ile ve kesin olarak karar verildi. 20/09/2018"
"2017_802_2018_1901_429650700.html","16. HUKUK DAİRESİ","2017/802 Esas","2018/1901 Karar","26/09/2016","Tazminat","GEREĞİ DÜŞÜNÜLDÜ: Davacı vekili vermiş olduğu dava dilekçesinde özetle; davacı şirketin, davalı firmadan 31/12/2011 tarihinde Audi A6 2.O TDI 177 HP Multitronic (...) marka araç satın aldığını, henüz bir yıllık süre dolmadan motorun arıza yaptığını ve garanti kapsamında komple değiştirildiğini, aracın full life şeklinde uzun süreli garanti kapsamında olduğu ancak yeterli açıklamanın yapılmadığını, bunun da kötü niyetin göstergesi ve gizli ayıbın delili olduğunu, daha sonra 22/10/2013 tarihinde depo kapağının açılmaması, jantlarda boya atması, arka tampon sol kısmında boya atması nedeni ile serviste depo kapağı, depo kapak servo motoru, 4 kapı krom cam çıtaları, dış boya değiştirilerek tamir edildiğini, 02/08/2014 tarihinde direksiyonun sertleşmesi nedeni ile yolda kalındığı ve çekici ile servise gidildiğinde direksiyon kutusunun arızalı olduğu belirtilerek, değişiminin yapıldığını, 19/12/2014 tarihinde ise ön ısıtma arıza ikazı ve motor arıza ikazının sürekli yanması nedeni ile servise gittiklerini, motor değişiminin yapıldığı, 28/12/2014 tarihinde Bursa yetkili servisinin motor arıza, kızdırma ikazı ve aracın 20 km üzerine çıkmaması şikayeti ile inceleme tespit onarım amacı ile aracın teslim edildiğini ve aracın 21/01/2015 tarihinde teslim edildiğini, bu sürede aracın şanzımanı sökülerek motor devir dişlisinin değiştirildiği, uzun yol testi yapıldığında arızanın tekrar ettiğinin görüldüğünü, aracın yapılan onarımlar ve değişimler neticesinde arızalarının giderilmiş olduğu varsayılsa da birçok parçanın değişmesi nedeni ile aracın orjinal halini kaybettiğini, davacının araca olan güveninin kaybolduğunu, 2014 tarih 20366 yevmiye nolu ihtarname gönderilerek aracın ayıpsız yenisi ile değiştirilmesi veya bedelinin iadesinin talep edildiğini ancak davalı tarafından ihtarnameye cevap verilmediği gibi herhangi bir adım atmadığını belirterek, araç satış sözleşmesinin feshi ile seçimlik haklarından olan aracın ayıpsız yenisi ile değişimi, mümkün olmadığı takdirde satış bedelinin karar tarihindeki TL karşılığı üzerinden satış tarihinden itibaren işleyecek en yüksek mevduat faizi ile birlikte davalıdan alınarak davacıya ödenmesini talep etmiştir. Davalı vekili vermiş olduğu cevap dilekçesinde özetle; dava konusu aracın 31/12/2011 tarihinde trafiğe çıktığını ve son servis kaydına göre 200.522 km yol kat ettiğini, davanın öncelikle zamanaşımına uğradığını, bu sebeple reddi gerektiğini, 4077 sayılı Tüketiciyi Koruma Kanununun 4.maddesine göre zaman aşımı süresinin 2 yıl olduğunu, aracın 2 yıllık garanti süresinin dolduğunu, ayıp nedeni ile derhal ihbar şartının yerine getirilmediğini, araçta gizli ayıp veya üretim hatası bulunmadığını, yapılan arıza şikayetlerinin müşteri memnuniyeti de gözetilerek giderildiğini, motor arızasında motorun tamamen yenisi ile değiştirildiğini, 17/12/2013 tarihinde yapılan bakımdan sonraki şikayetlerin garanti kapsamı dışında kaldığını, direksiyon kutusunun müşteri memnuniyeti kapsamında bedelsiz olarak değiştirildiğini, motor ön ısıtma sistemi ve motor arıza ikazı yanıyor şikayeti sonucunda devir sensöründe elektronik bir hata tespit edildiği ve sensörünün bedelsiz değiştirildiğini, yine daha sonra EGR valfinin de bedelsiz değiştirildiğini, bundan sonra yine 12/02/2015 tarihinde yapılan şikayet sonucu motor yağ basınç müşürü'nün bedelsiz değiştirildiğini, aracın yapmış olduğu kilometre dikkate alındığında aracın binek olarak değil de ticari araç gibi kullanıldığını, aracın garantisinin 31/12/2013 tarihinde bittiğini, motor değişimi nedeni ile 1 yıllık ek garanti süresi verildiğini, bunun da 31/12/2014 tarihinde bittiğini, davacının talebi doğrultusunda onarımların yapıldığı, davacının seçimlik hak kullanımı hususunda şartların oluşmadığnı, taleplerin dürüstlük kuralına aykırı olduğunu, faiz talebinin haksız olduğunu belirterek, davanın reddini talep etmiştir. Bursa 2. Asliye Ticaret Mahkemesi'nin dosya kapsamında aldığı 10/05/2016 tarihli bilirkişi raporunda; dava konusu araçta ön ısıtma ve motor arıza ikaz lambası arızasının 2 kez, motor yağ basınç lambası ikaz arızasının 2 kez tekrarladığını, ön ısıtma motor ve ikaz lambası arızalarının (19/12/2014 tarihinde 190.574 km'de ve 29/12/2014 tarihinde 192.234 km'de) garanti dışında mutat arıza olduğu ve davalı firma tarafından yapılan onarımlar sonucu arızaların giderildiği, fiili olarak arızanın devam etmediği, motor yağ basınç ikaz lambası arızasının ciddi arıza olduğu, 1707/2012 tarihinde 31.642 km'de meydan geldiği davalı tarafından komple motor değiştirilerek arızanın giderildiği, 12/02/2015 tarihinde 197.115 km'de yağ basınç sensörünün arızalı olduğu, mutat arıza niteliğinde bulunduğu, yağ basınç sensörünün değiştirilerek arızanın giderildiğini, fiilen devam etmediğini, arızaların tekrarlanan arıza olmadığı gibi keşif esnasında da herhangi bir ayıp tespit edilemediğinin beyan edildiği görülmüştür. Bursa 2. Asliye Ticaret Mahkemesi'nin 26/09/2016 tarihli 2015/373 esas 2016/899 karar sayılı kararında aracın teslim tarihinden itibaren 3 yıllık garanti süresinin dolmasından sonra dava açıldığından davanın zaman aşımına uğradığını beyanla davanın reddine karar verdiği görülmüştür. Davacı vekilinin istinaf dilekçesinde; aracın 31/12/2011 tarihli fatura ile satın alındığını 1 yıl bile dolmadan 20/07/2012 tarihinde motor arızası yaptığını ve motorun komple değiştirildiğini, yaklaşık 12 gün serviste kaldığını, 22/10/2013 tarihinde depo kapağının açılmaması, jantlarda boya atması, arka tampon sol kısmında boya atması sonucunda 23 gün serviste kaldığını, depo kapağı kapak servo motoru, 4 kapı krom cam çıtaları ve dış boyaların değiştirilip tamir edildiğini, 02/08/2014 tarihinde seyir halindeyken araç direksiyonunun sertleştiğini, müvekkilinin yolda mahsur kaldığını, çekici servisi ile götürüldüğünü, direksiyon kutusunun değiştirildiğini, serviste 7 gün kaldığını, 19/12/2014 tarihinde araç ön ısıtma arıza ikazı ve motor arıza ikazının sürekli yandığını, G-28 motor devir sensör arızası olduğunu, değişim yapıldığını, serviste 7 gün kaldığını, 28/12/2014 tarihinde çekici yardımı ile aracın motor arıza, kızdırma ikazı ve aracın 20 km üzerine çıkamaması şikayetiyle servise götürüldüğünü, 23 gün serviste kaldığını, aracın şanzımanın sökülerek motor devir dişlisinin değiştirildiğini, aracın 0 km'de tesliminden sonra motorun değiştirildiği, birçok parçanın tamamen değiştirildiğini, yapılan onarımlar sonucu arızaların giderilmiş olduğunu, ancak orijinal halini kaybettiğini, müvekkilinin araca duyduğu güvenin sarsıldığını, araçtan beklediği yararı sağlayamadığını, aracın yenisiyle değiştirilmesini, mümkün değilse satış bedelinin ödenmesini talep ettiklerini, mahkemenin verdiği kararın yerinde olmadığını, hasarların-ayıpların gizli ayıplar olduğunu, zamanaşımına tabi olmadığını, 4077 sayılı Tüketici Koruması Hakkında Kanun'un ayıplı mal başlıklı maddesi gereğince satıcının ağır kusuru veya hileyle gizlemesi halinde zamanaşımı süresinden faydalanamayacağını, bilirkişi raporunun da hatalı olduğunu beyanla mahkeme kararının bozulmasını talep etmiştir. Davaya konu ... plakalı AUDI markalı aracın ruhsat fotokopisinden davacı şirket adına tescil edildiği, ilk tescil tarihinin 04/01/2012 tarihli olduğu, 31/12/2011 tarihli irsaliyeli fatura ile davacı şirkete satıldığı ve teslim edildiği anlaşılmıştır. Dava konusu aracın servis onarım belgelerinin dosya kapsamında dava dilekçesi ve cevap dilekçesi eklerinde ibraz edildiği anlaşılmıştır. GEREKÇE: Bursa 2. Asliye Ticaret Mahkemesi'nin 2015/373 esas 2016/899 sayılı kararında 3 yıllık garanti süresinin dolmasından sonra dava açıldığından zaman aşımının dolduğu gerekçesiyle davanın reddine karar verdiği, davacı vekilinin istinaf dilekçesinde araçtaki onarımlar sonucu arızaların giderildiği, ancak arızaların giderilmesi amacıyla birçok parçasının değiştirildiği, böylece orijinal halini kaybettiği, müvekkilinin araca duyduğu güvenin sarsıldığı, 4077 sayılı Tüketicinin Korunması Hakkında Kanun'un Ayıplı Mal başlıklı 4. Maddesi gereğince satıcının ağır kusuru veya hilesi ile ayıp gizlenmişse zaman aşımından yararlanamayacağının düzenlendiği, araçtaki arızaların ve şikayetlerin tarihleri göz önüne alındığında ayıplı dizel motorun kullanıldığının anlaşılacağının ileri sürülerek zaman aşımının gerçekleşmediği beyan edilmiştir. Dosya kapsamında bulunan araç ruhsat örneğinden aracın davacı şirket adına tescilli olduğu ve yolcu nakli/hususi amaçla kullanıldığı, tarafların tacir olması nedeniyle Tüketicinin Korunması Kanunu hükümlerine tabi olmadıkları, davacı tarafa verilen garanti belgesindeki şartlara bakılması gerektiği, TTK 23/1-c maddesi atfı ile TBK 231.maddedeki 2 yıllık zaman aşımı süresinin uygulanacağı, davalı vekilinin cevap dilekçesinde motor komple değişimi nedeniyle 1 yıllık ek garanti süresi verildiğini kabul ettiği, toplam 3 yıllık garanti süresinin satın alma tarihinden itibaren 31/12/2014 tarihinde dolduğu, davacı ve davalı tarafça sunulan araç servis ve onarım belgeleri ile dosya kapsamında alınan bilirkişi raporundan;"" onarım hakkı kullanılan arızaların halen devam etmediği, arızaların davalı tarafça giderildiği, devam eden arıza bulunmadığı, tekrarlayan arızanın ise 19/12/2014 ve 29/12/2014 tarihli arızalar olduğu ve serviste giderildiği"" , süre aşımı yada tamirinin mümkün bulunmaması koşullarının da oluşmadığı, davalının hileli hareketlerinin ve ayıbı gizlediğinin davacı tarafça ispatlanamadığı, göz önüne alınarak, ilk derece mahkemesinin davanın zaman aşımı nedeniyle reddine yönelik gerekçesinin yerinde olduğu kanaatiyle davacı vekilinin istinaf talebinin esastan reddine karar verilerek aşağıdaki hüküm kurulmuştur. KARAR: 6100 sayılı HMK.'nın 353/1-b-1 maddesi gereğince yerinde görülmeyen istinaf isteminin ESASTAN REDDİNE, Alınması gereken 35,90 TL harçtan peşin alınan 31,40 TL harcın mahsubu ile bakiye 4,50 TL eksik harcın davacıdan alınarak hazineye irat kaydına, İstinaf yargılama giderlerinin davacı üzerinde bırakılmasına, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Dair, dosya üzerinde yapılan inceleme sonucunda iş bu kararın tebliğinden itibaren 2 hafta içinde Yargıtay temyiz yolu açık olmak üzere oy birliği ile karar verildi. 20/09/2018"
"2017_803_2018_1651_461837200.html","12. HUKUK DAİRESİ","2017/803","2018/1651","17/05/2017","Tazminat","gereği görüşülüp düşünüldü; DAVA:Davacı vekili dava dilekçesiyle; davalı şirketin Gine/ Conakry limanında teslim aldığı 559 koli 18800 kg Epinephlus Aeneus (lahos) dondurulmuş balığın konteyner içerisinde ... isimli gemi ile taşıyıp İstanbulda bulunan ... Tic. A.Ş' ye teslim etme işini üstlendiğini, balıkların yolculuğun başında gemiye sağlam şekilde yüklendiğini, ancak geminin Haydarpaşa Gümrük Müdürlüğü tarafından yapılan tartım işlemi sonunda 3600 kg'nın eksik olduğunun tespit edilerek bu hususun 02/09/2008 tarihli tutanak ile belgelendiğini, bir gün sonra da konteynerin aktarma beyannamesi ile gönderildiğini, Ambarlı Gümrük Müdürlüğü'ne bağlı ... antreposuna girişi sırasında yapılan ilk resmi muayenede balıkların kokuşmuş ve bozulmuş olduğunun tespit edildiğini, bu nedenle alıcı şirket tarafından imha edilmesi için müracat etme zorunluluğunun doğduğunu, 24/11/2008 tarihinde balıkların imha edildiğini, yükün gemiden eksik çıktığını ve zayi olduğu bilgisinin alıcı tarafından acenteye derhal bildirildiğini, ancak acentenin herhangi bir girişimde bulunmadığını, bu nedenle yükün alıcısı olan dava dışı (temlik eden) şirketin görevlendirmiş olduğu eksper marifeti ile inceleme yaptırıldığını, 21/08/2008 tarihinde düzenlenen gözetim raporunda konteyner içinde bulunan balıkların konteynerin soğutma sisteminin çalışmaması nedeni ile çözülerek sıcağa maruz kalmasından dolayı tazeliğini kaybettiği bu yüzden bozulmuş olduğunun tespit edildiğini, yük sahibi temlik eden ... şirketinin uğradığı zararların eşyanın ithalat bedeli olan 36.600-usd taşıma masrafları olan (navlun, ordino gideri, ek güvenlik gideri, özet beyan ücreti, aktarma/nakliye gideri, konteyner ardiye terminal gideri, eksper ücreti, imha, nakliye ücreti, imha nakliye ücreti, belediye gömü ücreti) olmak üzere 5.625-euro, 627,50-usd ve 16.714,95 TL ve eşyanın Türkiye'de satışından elde edilecek kar kaybı tutarından ibaret olduğunu ileri sürerek kar kaybından şimdilik 400.000,- TL ile diğer zarar kalemlerinin faizi ile birlikte davalıdan tahsiline karar verilmesini talep ve dava etmiştir. CEVAP: Davalı vekili, taşıma sözleşmesinin 26. maddesindeki yetki şartı nedeni ile mahkemenin yetkisiz olduğunu, ayrıca Charter Partyde yer alan tahkim klozu nedeniyle davanın tahkimde görülmesi gerektiğinden mahkemenin görevsiz olduğunu, davacının sözkonusu taşıma ile ilişkisi açıklanamadığından, davanın aktif husumet yokluğundan reddi gerektiğini, esas yönünden ise geminin denize, yüke ve sefere elverişli nitelikte olduğunu, taşınan balık emtiası yükleme limanında hangi nitelik ve nicelikte gemiye yüklendi ise aynı şekilde taşındığını, boşaltmayı takiben gümrük işlemlerinin yapıldığı sırada yani emtia taşıyanın sorumluluk alanından çıktıktan sonra bekleme aşamasında meydana gelen eksilmeden veya bozulmadan dolayı müvekkilinin sorumlu tutulamayacağını, malda eksiklik var ise bunun fire oranı kapsamında değerlendirilmesi gerektiğini, davacının hasar ihbarının süresi içerisinde yapılmadığını, davacı yanın sunmuş olduğu gözetim raporunda konteyner içerisindeki sıcaklığın -20 derece olarak belirtildiğini, dolayısıyla emtianın uygun ısı koşullarında taşındığını davacının maruz kaldığı zarar ile müvekkilinin eylemleri arasında illiyet bağının bulunmadığını talep edilen tazminat tutarının fahiş olduğunu gerektiğinde mahkemece uyuşmazlığa sınırlı sorumluluk kurallarının uygulanması gerektiğini ileri sürerek davanın husumet, yetkisizlik, görevsizlik ve esastan reddine karar verilmesini istemiştir. İLK DERECE MAHKEMESİ KARARI:Mahkemece, davalının yük ilgilisine ödemekle yükümlü olduğu tazminat miktarı e.TTK 1112.maddesine göre malın varma yerindeki piyasa değerinden ibaret olup, yurt dışından ithal edilip iç piyasada satışa sunulan malın piyasa değeri yani satış değeri o malın ithalat bedeli ile kar kalemlerinden oluşmaktadır. Bu durumda davacının dava dilekçesinde talep ettiği ithalat bedeli ile kar kaybı çoğun içinde az da vardır prensibine göre malın piyasa değeri içerisinde kaldığından, davacının kar kaybı talebi TTK nın 1112.maddesi kapsamında bir talep olarak değerlendirildiği, davalının 18.800 kg lahoz balığının bozularak zayi olmasından dolayı e.TTK nın 1061.maddesine göre sorumlu olduğu davalıdan istenebilecek tazminat tutarının ise 308.132 TL olduğu anlaşılmakla, bu tutar üzerinden davanın kısmen kabulüne, e. TTK'nın 1235/7, 1236/1-2 ve 1241. Maddeleri gereğince hüküm altına alınan alacakla sınırlı olarak davalıya ait olan gemi üzerine kanuni rehin hakkı tesis edilmesine karar verilmiştir. İSTİNAF SEBEPLERİ: 1-Katılma yoluyla istinaf yoluna başvuran davacı vekili ; TTK.'nın 1236'da öngörülen yasal rehin hakkının gemiyi takip etmesi sebebiyle Türk limanına geldiği ihtilafsız olan gemi hakkında rehin hakkı tesisi istemli Türk Mahkemeleri'nin yetkili ve görevli olduğunun açık olduğunu, davalı vekilinin itirazlarının yersiz olduğunu, hükme esas alınan bilirkişi raporlarında, dava konusu taşımada en az bir kere aktarma yapıldığını, ancak bu aktarmanın hangi tarihte ve nerede yapıldığı hususunda, taşıma sırasında konteyner mührünün bozulduğunun ve yeni mühür uygulaması yapıldığının anlaşıldığını, davalının bu işlemleri nerede ne zaman ve niçin yaptığı konularında bilgi ve belge sunmadığını, imha dolayısıyla ortaya çıkan ardiye bedeli, gömü yeri bedeli, terminal ek ücreti gibi giderlerin TTK m. 1112'ye göre değil ise de, genel hükümlere göre tazmin edilmesi gerektiğini belirterek, mahkeme kararının ""fazlaya ilişkin kısmın reddine"" şeklindeki hüküm fıkrasının kaldırılmasına, davanın bu alacak kalemleri bakımından da kabulüne karar verilmesini talep etmiştir. 2-Davalı vekili istinaf başvuru dilekçesinde; çarterpartide uygulanacak hukuk ve yetkili mahkemenin yurt dışı mahkemeleri olduğu ve hatta uygulanacak hukukunda ayrıca yabancı hukuk kaideleri olarak belirlendiğini, müvekkili şirketin söz konusu hasardan eğer var ise sorumluluğu malın varış limanı piyasa değeri ile sınırlı olduğunu, müvekkilinden bunun dışında zarar kalemi talep edilmesinin mümkün olmadığını, lahoz balığı emtiasının donmuş halinin piyasa değerinin tazesinden daha düşük olduğunu, ayrıca piyasaya sürülecek malın miktarının da önem teşkil ettiğini, davacı tarafından yaptırılan ekspertiz incelemesi sonrasında hazırlanan raporda müvekkiline ait konteynerın soğutma sisteminin çalışır durumda olduğunun tespit edildiğini, bu şartlarda hasarın müvekkiline atfı kabil bir kusurdan meydana gelmediğinin kabul edilmesi gerektiğini belirterek, davanın tümüyle reddine karar verilmesini talep etmiştir. GEREKÇE: Somut olayda konşimentoda;içinde -20 derecede dondurulmuş balık emtiası bulunan ML-GN 0042342 nolu dolu konteynerin 8.7.2008 tarihinde ... ""gemisine yüklendiği, İstanbul Haydarpaşa Limanına ise ... gemisiyle geldiği,Haydarpaşa Gümrük Müdürlüğünün aktarma beyannamesinde konteyner numarasının ML-TR 0770990 olarak değiştirilmiş bulunduğu ihtilafsızdır. Konşimento da konteynerin -20 derecede donmuş balık yükü bulunduğunun kayıtlı bulunması nedeniyle davalı tarafın başlangıçta ki yükte ki elverişsizlik iddiaları dinlenebilir değildir. Hasarın varlığının önce yükte ki eksikliğin 2.9.2008 tarihli tutanak ile akabinde 3.9.2008 tarihli sevkedilen Ambarlı Gümrük Yetkilileri tarafından tutulan tutanak ile balıkların kokuşmuş olduğunun tesbit edildiği eTTK 1066/2 maddesinde yazılı olduğu üzere hasarın selahiyetli makam tarafından tesbit edildiği dikkate alındığında hasar ihbarı yapılmadığına ilişkin savunma yerinde değildir. eTTK 1061.madde:""Taşıyan, malların yükletilmesi, istifi, taşınması, elden geçirilmesi ve boşaltmasında tedbirli bir taşıyanın dikkat ve ihtimamını göstermekle mükelleftir. Teslim alındıkları andan teslim edildikleri ana kadar geçen müddet içinde malların zıyaı veya hasarı yüzünden doğacak zararlardan taşıyan mesuldür; meğer ki, zıya veya hasar, tedbirli bir taşıyanın dikkat ve ihtimamı ile dahi önüne geçilemiyecek sebeplerden ileri gelmiş olsun. TTK 1112 de ise ""yükün tamamen veya kısmen ziyaı nedeniyle 1061 ve 1062.madde ler gereğince tazminat verilmesi lazım geldiğinde ,taşıyan malların adi piyasa değerini veya aynı cins malların varma yerinde malların boşaltılmasının başladığı tarihte değerini öder""şeklindedir. Taşımanın yapıldığı tarih itibariyle yürürülükte bulunan eTTK 1061-1062.maddeler uyarınca davalı taşıyan yükte meydana gelen zarardan sorumludur.Taşıyan bu sorumluluğunu sınırlandıran veya kaldıran bir sebeb delil gösterememiştir. Davalının sorumluluğu eTTK 1061 e dayandığından tazminat borcunun 1112.maddeye göre hesaplanması gerekmektedir.Yapılan bilirkişi incelemelerinde ortak olarak varılan sonuç ;Taşıyanın yüke özen borcunun ihlali nedeniyle taşıyıcının tazmin borcu yükün varma yeri olan İstanbulda ki piyasa değeri ile sınırlı olduğudur. Bilirkişi kurulları balık için farklı değerler tesbit etmiş ise de ;Mahkemece çeşitli kurumlardan değeri hususunda bilgi istenmiş ;sonuç olarak İBB Su Ürünleri Hal Müdürlüğünün 3.4.2013 tarihli yazısı ekinde gönderilen eylül 2008 ayı lahoz balığı fiyatı olarak bildirilen 16,39-TL/ kilogram fiyatı esas alınarak yapılan hesaplama neticesinde zararın 18.800x16.39= 308.132 -TL hesaplandığı 20.2.2017 tarihli Prof.Dr.... raporu esas alınarak bu miktara hükmedilmiştir.Emtianın taze ve donmuşunun fiyatının farklı olduğu ve bunun tazminat tutarını etkileyeceği davalı tarafça ileri sürülmüş ise de ;İlk derece mahkemesince bu hususta da yeterli araştırma yapılmış olup, İBB Tarım ve Su Ürünleri Müdürlüğü değerlendirme raporun da (28.3.2017 tarihli ) lahos balığının nadir türler sınıfında olup ülkede avcılığının yasak olduğu,bu bağlamda bu ürün cinsi için taze ürün ile donmuş ürün arasında fiyat farkı bulunmadığının bildirilmesi karşısında ürünün piyasa değerinin tesbitine yönelik istinaf sebebi yerinde görülmemiştir. Birim malın satışındaki para miktarına “fiyat” denir. Fiyat, ticaret hayatında çeşitli şekillerde karşımıza çıkar: Alış fiyatı, maliyet fiyatı, satış fiyatı,… gibi.Mal alınırken satıcıya ödenen fiyata “alış fiyatı” denir. Mal satılıncaya kadar değişik masraflar yapılır(taşıma, gümrük, sigorta,…gibi). Bu masrafların, alış fiyatı üzerine eklenmesiyle bulunan fiyata “maliyet (maloluş) fiyatı” denir.Eğer bir mal, maliyet fiyatının üzerinde bir fiyatla satılmışsa, bu satışta kâr sözkonusudur. Kârlı bir satışta maliyet fiyatı ile kâr tutarı toplanarak satış fiyatı belirlenir.(maliyet-satış kar zarar hesapları - ...r) Davacının dava dilekçesinde ; eşyanın ithalat bedeli olan 36.600-usd (malın satıcıdan alış fiyatı) taşıma masrafları olan (navlun, ordino gideri, ek güvenlik gideri, özet beyan ücreti, aktarma/nakliye gideri, konteyner ardiye terminal gideri, eksper ücreti, imha, nakliye ücreti, imha nakliye ücreti, belediye gömü ücreti) olmak üzere 5.625 Euro, 627,50 USD ve 16.714,95 TL ve eşyanın Türkiye'de satışından elde edilecek kar kaybı tutarından ibaret olduğunu ileri sürerek kar kaybından şimdilik 400.000- TL nin tahsilini talep etmiştir.Aslında davacı tarafından talep edilen maliyet giderlerinin tamamının malın satış fiyatını (piyasa değerini )oluşturduğu açıktır.Bu sebeble azlık oyunda belirtildiği gibi davacı vekilinin dava dilekçesinde taleplerini tek tek ayrıştırmak suretiyle belirttiği ve talebinde ithalat mal bedeli ve kar mahrumiyetini ayırdığı ve TTK'nun 1112.maddesinin değerlendirilmesinde yükün zıyaı halinde talep edilebilecek tazminat belirtilmekle davacının kar mahrumiyeti olarak belirttiği miktarın bu madde kapsamında değerlendirilemeyeceği, davacının bu kalem talebinin ancak ıslah halinde kabul edilebileceği,davanın kısmen mal bedeli ve yapılan gider üzerinden kabulü gerektiği yolunda ki görüşe piyasa değeri içerisinde satıcının maliyet +kar kalemi de bulunduğundan itibar edilmemiş;mahkemenin piyasa değerinin kar kaybı talebini de içerdiği tesbitinde isabetsizlik görülmemiştir. Yetki ve Tahkim itirazı açısından Davalı vekili cevap dilekçesin de ; işbu ihtilaf ile ilgili olarak ihtilafa COGSA nın uygulanması halinde ihtilafın ABD kanunlarına tabii olarak Newyork Southern Federal Bölge Mahkemeleri tarafından ele alınacak olup ,diğer bütün hallerde ihtilaf ingiliz hukukuna göre İngiliz Yüksek Mahkemesi nin yetkisine tabii olacağı hükmüne dayanarak yetki ve tahkim itirazı ileri sürmüş ise de tayin olunan hukuk ve mahkeme somut olarak belirlenmediğinden ayrıca geçerli bir tahkim sözleşmesini içermediğinden bu hususa yönelik istinaf sebebleri yerinde görülmemiştir. Davalı zararın konteynerdeki bir kusurdan meydana gelmediğini savunmalarında ileri sürmüş ise de davacı tarafından yaptırılan ekspertiz incelemesinde konteynerin sıcaklığının 20/10/2008 tarihi itibariyle-20 C olması konteynerin tüm yolculuk boyunca bu sıcaklıkta olduğunu göstermemektedir. Yolculuğun 2 ay sürdüğü ve en az bir gemi değiştirildiği (yükleme gemisi ile boşaltma gemisi farklı) anlaşılmakla statik bu istinaf nedeni (belli bir ana yönelik tespit) yerinde sayılamaz. Davalı konteynere ait digi lok kayıtlarını tam olarak sunmamış ,sunulan kayıtlar ile soğutuculu konteynerin yolculuk boyunca hangi ısılarda bulunduğunun tesbit edilemeyeceği bilirkişi incelemeleri ile anlaşılmıştır.Ayrıca gemiye aktarmanın ne zaman ve hangi koşullarda olduğu ,yine konteyner mührünün ne zaman hangi sebeble değiştirildiği hususu da belirlenememiştir. Tüm anlatılanlara göre davalı taşıyıcının eTTK nun 1061-1062.madde uyarınca sorumlu olduğu ve TTK nun 1112 madde kapsamında yükün ve geminin varma yeri İstanbulda ki piyasa değerine hükmeden mahkemenin hükmüne yönelik davalı vekilinin istinaf nedenleri yerinde bulunmamaktadır.Davacı taraf İmha bedeli ve masraflarının genel hükümlere göre tazmin edilmesi gerektiğini iddia etmekte ise de TTK nun 1061.maddesine göre sorumlu tutulan davalının tazmin yükümlülüğü e TTK 1112 kapsamında belirlenen miktar olup sair zararlar talep edilemeyeceğinden davacı vekilinin reddedilen kısımlara yönelik istinaf nedeni yerinde görülmediğinden her iki yan vekillerinin istinaf başvurusunun esastan reddine karar verilmiştir. HÜKÜM: Yukarıda açıklanan nedenlerle: Davacı ve davalı vekilinin istinaf başvurusunun HMK.'nın 353(1)b-1 maddesi uyarınca ESASTAN REDDİNE Davalıdan alınması gereken 27.324- TL istinaf karar harcından, davalı tarafından peşin yatırılan 5.263,40- TL nin mahsubu ile bakiye 22.060,60-TL harcın davalıdan alınarak hazineye gelir kaydına, Davacıdan alınması gereken 35.90-TL istinaf karar harcından davacının peşin yatırdığı 31,40-TLnin mahsubuna bakiye 4,50-TL harcın davacıdan tahsiliyle hazineye gelir kaydına . İstinaf yoluna başvuranlar tarafından yapılan giderlerin üzerinde bırakılmasına, Gerekçeli kararın bir örneğinin taraf vekillerine tebliğine, HMK 'nun 361/1. maddesi uyarınca kararın tebliğ tarihinden itibaren iki hafta içinde temyiz yoluna başvurulabileceğine, dosya üzerinde yapılan inceleme sonucunda oy birliğiyle karar verildi. 20/12/2018"
"2017_809_2018_1898_428322100.html","16. HUKUK DAİRESİ","2017/809 Esas","2018/1898 Karar","14/11/2016","Alacak (Hizmet Sözleşmesinden Kaynaklanan)","GEREĞİ DÜŞÜNÜLDÜ: Davacı vekilinin dava dilekçesinde özetle; müvekkili şirket ile davalı arasında gerçekleşen “ saç levha “ satışlarıyla ilgili olarak davalıya kesilen 3 adet faturada yer alan KDV bedelinin davalının bu levhaları ihraç etmesi nedeni ile KDV’den muaf olarak değerlendirildiğini ve davalının ödemesi gereken KDV'nin müvekkili şirkete ödenmediğini, müvekkili şirket ve davalı şirketin bu satışlarla ilgili KDV den muaf olmadığını ve KDV ödemesi gerektiğinin İstanbul ve Ankara Vergi dairesi tarafından bildirildikten sonra müvekkili şirket tarafından vergi dairesine ödendiğini, davalı şirketçe İstanbul Vergi Dairesi Başkanlığına müvekkiline yapılan bir ödeme olmamasına rağmen bu KDV’lerin ödendiğine dair beyanda dahi bulunulduğunu, ödenmesi gereken KDV’nin müvekkile ödenmesi için davalıya Ankara... Noterliğinin 03.11.2014 tarih... yevmiye numaralı ihtarnamesi keşide edilmiş ve ihtarname 13.11.2014 tarihinde davalının daimi çalışanına tebliğ edildiğini, 03.12.2014 tarihinde keşide edilen Büyükçekmece ...Noterliğinin 28.11.2014 tarih ... yevmiye nolu cevabi ihtarnamesi ile vergi iadesi yapılmaması ile ilgili sorumluluğun davacıda olduğunun ileri sürülerek KDV bedelinin ödenmeyeceğinin bildirildiğini, müvekkili şirketin KDV iadesi gibi bir talebi olmadığını, eğer şartları oluşmuşsa KDV siz fatura düzenlemeyi arzu ettiğini ancak yasal şartlar oluşmadığından bu talebinin vergi dairesince kabul görmediğini, bu durumda yasal olarak tahakkuk etmiş KDV’nin davalı şirket tarafından ödenmesi gerektiğini, davalının ihracat işlemlerini tamamlamış olup olmadığının davanın esasına etkisinin olmadığını beyanla toplam 113.992,26.-TL KDV bedelinin fatura tarihlerinden itibaren işleyecek avans faizi ile birlikte davalıdan tahsiline karar verilmesini dava ve talep etmiştir. Davalı vekili cevap dilekçesinde, dava dilekçesinde davacı tarafın 3 adet faturayı 3065 sayılı KDV kanununun 11-1/c maddesi gereğince ihraç kaydıyla teslim edilen mallara ilişkin KDV alacağını talep etmekte olduğunu, davacı taraftan ihraç kaydıyla teslim alınan malların gümrük çıkış beyannameleriyle ilgili satır koduna imalatçı davacı ünvanı yazılmak sureti ile yurtdışına ihraç edildiğini ve beyannamelerin davacı şirkete teslim edildiğini, faturalarda açıkça anlaşılacağı üzere imalatçı davacı şirketin KDV kanununun 11-1/c maddesi gereğince KDV ödemediğini, müvekkili şirketin davacı ile yapmış olduğu anlaşma neticesinde kendisine ihraç kaydıyla teslim edilen malları yurtdışına hukuka uygun bir şekilde ihraç ettiğini ve anlaşma neticesinde üzerine düşen yükümlülükleri yerine getirdiğini, akabinde davacı şirketin Ankara Ostim Vergi Dairesi Müdürlüğü ’ne başvurduğunu ve KDV tecil/terkin talebinde bulunduğunu, ancak Vergi Dairesi'nin davacıya vermiş olduğu cevabi yazıda ihraç kayıtlı faturada teslim edilen malın davacı şirketin sanayi sicil belgesi ve kapasite raporunda yer almaması nedenlerinden dolayı ilgili KDV tecil/terkin işlemi yapılmadığının davacıya bildirildiğini, KDV kanunu uyarınca dava konusu KDV nin davacı tarafça ödenmesi gerektiğini, ihraç kaydıyla alınan ve ihraç edilen mallar bakımından ihraçcı firma olan müvekkilinin KDV ödemesi hukuken mümkün olmadığını, bu nedenlerle davacının haksız ve hukuka aykırı davasının ret edilmesine ve yargılama gideri ile vekalet ücretinin davacıya yükletilmesine karar verilmesini beyan etmiştir. Dava dilekçesi ekinde sunulan fatura örneklerinden davacı şirketin davalı şirkete 17/07/2009 tarihli 417474 sayılı 253.924,00 TL bedelli ve 45.706,32 TL KDV bedelli fatura, 11/05/2009 tarihli 417220 sayılı 289.592,22 TL bedelli 52.126,60 TL KDV bedelli fatura, 20/05/2009 tarihli 417252 sayılı 89.774,14 TL bedelli, 16.159,34 TL KDV bedelli fatura düzenlediği, faturalar üzerinde ""3065 sayılı KDV Kanunu 11/1-c maddesi gereğince KDV tahsil edilmediğinin"" yazılı olduğu görülmüştür. Ankara Vergi Dairesi Başkanlığı Ostim VD Müdürlüğünün 16/07/2009 tarihli yazı cevabında davacı şirkete ""tecil talebinin yerine getirilmesine esas teşkil edebilecek ibraz edilen belgelerin tetkikinde 11/05/2009 tarih ve ...numaralı ve 20/05/2009 tarih ... numaralı faturalar ile ... Ltd. Şti'ne ihraç kaydı ile rulo teslim ettiğiniz anlaşılmıştır. Ancak sanayi sicil belgeniz ve kapasite raporunuz üretim konusu emtiyanın muhtelif teneke kutu (yağ, boya, pekmez, gıde) imalatı olduğu; ihraç kayıtlı faturada teslim edilen malın sanayi sicil belgeniz ve kapasite raporunuzda yer almadığı ve faturada teslim edilen malın biriminin (adet, ton, kg, paket) belirtilmediği, ihracatçı firma ihraç kayıtlı olarak almış olduğu ruloyu 15/05/2009 tarih ve ... numaralı G.Ç.B. İle 152,33 ton baskılı boyalı teneke levha olarak ihraç edildiğinin anlaşıldığı.. İhraç kayıtlı teslim edilen malın kapasite raporu ve sanayi sicil belgesinde yer almadığından dolayı 05/2009 dönemi beyannamesindeki toplam 10.625,04TL tecil talebinin reddedildiğinin"" beyan edildiği görülmüştür. 15/02/2015 tarihli hukukçu bilirkişi raporunda; Ankara Vergi Dairesi'nin yazı cevabında davacının davalıya kesmiş bulunduğu faturada bahsi geçen malların faaliyet konusuna girmediği ve fason olarak üretildiğine dair bir bildirimde de bulunmadığı, davacının KDV Kanunu anlamında imalatçı sıfatının tanınmadığın anlaşıldığı, İstanbul Vergi Dairesi Başkanlığı'nın yazısı ekinde gönderilen kayıtlardan ihracatın tamam olduğunun anlaşıldığını, dava konusu faturalara konu mal tesliminin KDV Kanunu anlamında ihraç kaydıyla teslim kapsamında bulunmadığı halde sehven bu kapsamda değerlendirilerek KDV tutarının tahsil edilmediği, davacının tahsil etmediği KDV tutarının ne kadarına ilişkin terkin talebinin reddolunduğu hususunun mali müşavirin bilgi ve uzmanlık sahasında kaldığını beyan ettiği anlaşılmıştır. 21/06/2016 tarihli mali müşavir bilirkişi raporunda 3065 sayılı yasanın 11/1-c maddesi hükmü gereği ihraç kaydıyla mal teslim eden dava konusu şirketin ihracatçı tarafından ihraç edilen mal ile ilgili olarak imalatçı vasfına haiz olmadığının idarece tespit edildiğini, davalı şirketin 3065 sayılı KDV Kanunu'nun 11/1-c maddesiyle ilgili olarak yasal yükümlülüklerini yerine getirdiğini, imalatçı vasfına haiz olmayan KDV'nin tecil-terkin konusuyla ilgili sorumluluğun davacı şirkete ait olduğunu beyan ettiği görülmüştür. Bakırköy 4. Asliye Ticaret Mahkemesi'nin 14/11/2016 tarihli kararıyla 2.bilirkişi raporunun denetime ve hükme elverişli bulunduğundan raporda açıklanan gerekçelerle davanın reddine karar verdiği anlaşılmıştır. Davacı vekilinin istinaf dilekçesinde; müvekkilinin sac levha satışıyla ilgili 3 adet faturada yer alan KDV bedelini müvekkili şirketin ve davalı şirketin bu satışlarla ilgili KDV'den muaf olmadığı ve KDV ödemesi gerektiği İstanbul ve Ankara Vergi Dairesi tarafından bildirildikten sonra, Vergi Dairesi'ne ödendiğini, davalıya ihtarname keşide edildiğini, ödemenin yapılmadığını, uyuşmazlığın KDV'nin ödenmesi hususunun kime ait olduğu noktasında toplandığını, eksik incelemeyle karar verildiğini, TTK 21/2 maddesinin irdelenmediğini, davalının faturaları defterlerine işlediğine itiraz etmediğini, İstanbul 3. Vergi Mahkemesi'nin 2013/2389 Esas sayılı dosyasındaki açık ikrarının yargılamada değerlendirilmediğini, dilekçede KDV'leri ödediğini beyan ettiğini, KDV'lerin davalı yanca yükümlenildiğinin ikrar edildiğini beyanla mahkeme kararının kaldırılarak yeniden yargılama yapılarak davanın kabulüne karar verilmesini talep etmiştir. Davaya konu uyuşmazlık; ihraç kaydıyla teslim edilen malların ihraç edilmesine rağmen KDV bedelinin tecil-terkin edilmemesi nedeniyle davalıdan tahsilinin istenip istenemeyeceğine ilişkin olduğu, 3065 sayılı KD. V.Kanununun 11/1-c maddesinde; ""11/1-c maddesi:(3297 sayılı Kanunun 3’üncü maddesiyle eklenen bent) İhraç edilmek şartıyla imalatçılar tarafından kendilerine teslim edilen mallara ait katma değer vergisi, ihracatçılar tarafından ödenmez.Mükelleflerce tahsil edilmeyen ancak ilgili dönem beyannamesinde beyan edilecek olan bu vergi, vergi dairesince tarh ve tahakkuk ettirilerek tecil olunur.Söz konusu malların, ihracatçıya teslim tarihini takip eden ay başından itibaren 3 ay içinde ihraç edilmesi halinde, tecil edilen vergi terkin olunur.İhracatın yukarıdaki şartlara uygun gerçekleştirilmemesi halinde, tecil olunan vergi tahakkuk ettirildiği tarihten itibaren 6183 sayılı Amme Alacaklarının Tahsil Usulü Hakkında Kanunun 51'inci maddesine göre belirlenen (4842 sayılı Kanunun 21'inci maddesiyle değişen ibare Yürürlük; 01.05.2003) gecikme zammıyla birlikte (14] tahsil olunur."" hükmü düzenlenmiştir. GEREKÇE: Davacı vekilinin davacının ihraç kaydıyla satışını gerçekleştirdiği mallar bakımından 3065 sayılı KDV Kanunu 11/1-c maddesi gereğince ""KDV'nin tahsil edilmediği,"" hususunu faturalar üzerine yazarak, 3 adet fatura düzenlediği, davalının fatura konusu malları ihraç ettiği, davacının ve davalı şirketin bu satışlarla ilgili KDV'den muaf olmadığından bahisle İstanbul ve Ankara Vergi Daireleri'nin bildirimde bulunmasından sonra davacının ödediğini beyan ettiği, dosya kapsamında bulunan Ankara Vergi Dairesi'nin 16/07/2009 tarihli yazısından ""ihraç kayıtlı teslim edilen malın kapasite raporu ve sanayi sicil belgesinde yer almadığından dolayı, 05/2009 dönemi beyannamesindeki 10.625,04 TL tecil talebinin reddedildiği, reddedilen bu miktarın 6183 sayılı ...T.U.H. Kanunu'nun ilgili maddelerine istinaden takip ve tahsiline devam edileceğinin"" bildirildiği, dosya kapsamında alınan 21/06/2016 tarihli bilirkişi raporunda da malların davalı tarafça usulüne uygun olarak ihraç edildiği, ancak davacının sanayi sicil belgesi ve kapasite raporunda kayıtlı olmadığı, imalatçı olmadığı anlaşıldığından, piyasadan hazır olarak alınıp satılan mallar için tecil-terkin işlemi uygulanamayacağından davacının 3065 sayılı KDV Kanunu ve ilgili tedbirlere aykırı işlem yaparak davalıya mal teslim ettiğinin beyan edildiği, benzer davada Yargıtay 19. HD'nin 16/04/2014 tarihli 2013/10031 esas 2014/7537 karar sayılı ilamıyla yerel mahkemenin davacının KDV Kanunu'na göre ihraç kayıtlı fatura kesme şartlarını taşımadığı halde davalı işletmeye bu faturaları kesmesi, davalının davacıdan ihraç kayıtlı olarak satın aldığı malları usulüne uygun olarak ihraç etmesi, ihracatçı olarak tüm edimlerini yerine getirmesi nedeniyle, davacının davalıdan KDV bedellerini tahsil edemeyeceğine ilişkin kararını onadığını göz önüne alınarak dava konusu ihtilafta da davalıya yüklenecek kusur bulunmadığı, davacının ihraç kaydı ile davalıya sattığı malların imalatçısı olmadığı halde ihraç kaydı ile fatura düzenlediği göz önüne alınarak kusurundan kaynaklı olarak tecil-terkin işlemi yapılamayan KDV bedellerini davalıdan tahsil edemeyeceği göz önüne alınarak davacının istinaf talebinin esastan reddine karar verilerek aşağıdaki hüküm kurulmuştur. KARAR: 6100 sayılı HMK.'nın 353/1-b-1 maddesi gereğince yerinde görülmeyen istinaf isteminin ESASTAN REDDİNE, Alınması gereken 35,90 TL harçtan peşin alınan 29,20 TL harcın mahsubu ile bakiye 6,70 TL eksik harcın davacıdan alınarak hazineye irat kaydına, İstinaf yargılama giderlerinin davacı üzerinde bırakılmasına, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Dair, dosya üzerinde yapılan inceleme sonucunda iş bu kararın tebliğinden itibaren 2 hafta içinde Yargıtay temyiz yolu açık olmak üzere oy birliği ile karar verildi. 20/09/2018"
"2017_812_2018_1122_437364300.html","12. HUKUK DAİRESİ","2017/812","2018/1122","18/07/2017","Tazminat (Haksız Rekabetten Kaynaklanan)","gereği görüşülüp düşünüldü; DAVA : Davacı vekili dava dilekçesinde; davalı ile müvekkili şirketin uluslararası taşıma alanında çalıştığını, davalı şirketin davacının eski çalışanlarını bünyesine katarak müvekkilinin rekabet gücünü zayıflatmayı amaçladığını, davalının eski çalışanlarının ise davalı şirketin kendilerine sunduğu yüksek ücret ve bunun gibi kişisel menfaatleri uğruna davacı şirketin ticari sırlarını davalıya sunarak haksız rekabette bulunduklarını beyanla davalıların haksız rekabete konu eylemlerinin tespitini, men'ini, davalıların davacıyı haksız rekabet nedeniyle uğrattıkları ve uğratacakları muhtemel maddi kayıplarının dava sırasında belirlenecek bedel ile giderilmesini, bu yönden davanın belirsiz alacak davası olarak açılmasına yönelik taleplerinin HMK 107 maddeye uygunluğunun kabulünü, dava sırasında belirlenecek bedellerle, davalıların kusurları nedeniyle davacının zarar ve ziyanlarının tazminini, ortaya çıkan zararın davalılardan mütesilsilen tahsiline karar verilmesini talep etmiştir. ISLAH : Davacı vekili 17/07/2017 tarihli ıslah dilekçesiyle tazminata ilişkin dava miktarını 182.729,43 -TL'ye çıkarmış ve eksik harcını ikmal etmiştir. CEVAP : Davalılar vekili ; davacının haksız rekabeti en geç 06/06/2011 tarihinde öğrenmiş olduğu ve dava tarihi olan 24.12.2012 göre aradan bir yıldan fazla sürenin geçmiş bulunduğundan zamanaşımı nedeniyle davanın reddi gerektiğini, davacı şirketin işten ayrılma nedenleri ile ilgili kendinde kusur bulması gerekirken kendi kötü yönetimi sayesinde işten ayrılmak zorunda bırakılan personele yönelik davranışlarını saklamak için asılsız iddialarla dava açtığını müvekkilince hiçbir şekilde ticari sır, bilgi verilmesinin söz konusu olmadığı gibi yüksek kazanç elde etmek amacıyla iş değiştirilmesi ve karşılığında ticari sırların kullanılmasının söz konusu olmadığını, personel yönetmeliğinin çalışma prosedürleri ve disiplin yönetmeliğinin davacı ... tarafından manevi baskı altında imzalatıldığını, imzalanan belgelerin geçersiz olduğunu, müvekkilini bağlamadığını beyanla davanın öncelikle husumet ve zamanaşımı yönünden ve ayrıca esas yönünden reddini savunmuştur. İLK DERECE MAHKEMESİ KARARI: Mahkemece, davalı şirketin davacıya rakip olarak ortaya çıkması yine davacı şirkette çalışan davalı elemanların davacı şirketten ayrıldıktan sonra davalı şirkete geçiş yapması Anayasanın 48. Maddesinde yazılı çalışma ve sözleşme hürriyeti kapsamında anayasal bir hak olduğu, yine davalı personelin davacı firmada çalışmakta iken edinmiş olduğu tecrübe ve bilgileri davalı şirkete aktarması ve şirketin faaliyet alanında kullanması ticari hayatın bir gereği olup davalı personelin davacıya ait ticari sırları ifşa ettiği anlamını taşımadığı, davacı şirketten ayrıldıktan sonra davalı şirkette çalışmaya başlayan personel sayısının az oluşu da dikkate alındığında bu sayının davacı şirketin mahfına veya ekonomik olarak ağır duruma düşmesine sebebiyet vermeyeceği, davacıyı ticari olarak yıkmak veya yıpratmak amacını taşımadığı, aksi yönde bir delillin de bulunmadığı ayrıca davalı personelin anayasal hakkını kullandığı dikkate alındığında bu yönü itibariyle haksız rekabetten söz edilemeyeceği, bunun yanı sıra davacının çalışmakta olduğu bazı müşterilerin davalı şirket kurulduktan sonra davalı ile çalışmaya başlamış olması, davalı firmanın faaliyetini geliştirmesi dolayısıyla piyasanın da gelişmesinin bir gereği olduğu, davalının söz konusu müşterileri kazanmak için haksız eylemde bulunduğuna, davacıyı doğrudan doğruya zarara uğratmak amacıyla hareket ettiğine dair delil sunulmadığı gibi davalı ile çalışmaya başlayan davacının önceki müşterilerinin sayısının az oluşu da dikkate alındığında davalının TTK'nun 54/2 maddesinde belirtilen dürüstlük kuralına aykırılık teşkil edecek herhangi bir hukuka aykırılığın, dolayısıyla haksız rekabetin mevcut olmadığı gerekçesiyle davanın reddine karar verilmiştir. İSTİNAF SEBEPLERİ : 1-Davacı vekili; bilirkişi raporları arasında çelişki olduğu, bu çelişkinin giderilmediği, davalı şirketin eleman alt yapısını müvekkili şirket içinden sağlamayı kendisine yol seçtiğini, davalının DSV çalışanı olarak 6 kişiyi bünyesine kattığını, 4 kişiyi de katmak için uğraştığını,davalının delil listesindeki e-maillerde de dava sırasında müvekkili şirkette çalıştığı belli olan çalışanın şirketi kötülediğini ve bu sayede bir müşterinin davalı firma ile çalışmak istediğini itiraf ettiğini, davalı firmanın eylemleri hakkında zararın muhasebesel olarak kanıtlanmasına rağmen değerlendirme yapılmadığını, eksik inceleme ile oluşturulan rapor ve delillere dayanak alınarak verilen kararın kaldırılarak; bilirkişi raporları arasındaki çelişkinin giderilerek ve delillerin değerlendirilmesi ile esastan yapılan itirazlar doğrultusunda yeniden incelenerek davanın kabulüne karar verilmesini talep etmiştir. 2-Davalılar vekili ; davacı tarafın 17/07/2017 tarihli ıslah dilekçesiyle dava miktarını 182.729,43 TL'ye çıkarmış olmasına rağmen, nispi vekalet ücreti yerine maktu vekalet ücretine hükmedilmesi yönünden hükmü istinaf ederek davalılar lehine nispi vekalet ücretine hükmedilmesini talep etmiştir. GEREKÇE :Davacının istemi işyerinden davalı şirket tarafından diğer davalı çalışanların ayartılarak işten ayrılmalarının akabinde davalı şirkette işe başladıkları bu suretle bazı müşterilerinin davacı şirket ile iş yapmayı bıraktıkları bu sebeble maddi zarara uğradığı iddiasıyla açtığı haksız rekabetin tesbiti ve engellenmesi ile maddi tazminat istemine ilişkindir. Davacı çalışanları gerçek kişi davalılardan beşi ,davalı şirketin 2011 yılı mayıs ayında kuruluşundan hemen sonra birisi de 15.10.2012 tarihinde işe başlamıştır. TTK 54.maddesinde haksız rekabet hükümlerinin amacı ,bütün katılanların menfaatine ,dürüst ve bozulmamış rekabetin sağlanması olup rakipler arasında veya tedarik edenlerle müşteriler arasında ki ilişkileri etkileyen aldatıcı veya dürüstlük kuralına aykırı davranışlar ile ticari uygulamalar haksız ve hukuka aykırı olduğu"" düzenlenmiştir. Mahkemece alınan her iki bilirkişi kurulu raporunda ;Davacının müşteri kayıplarına ilişkin yapılan inceleme de 2012 yılı itibariyle ; 6 ayrı firma ile çalışmayı bıraktığı veya azalttığı ,bir kısmı firmalarla ise düşüş yaşamasına rağmen ticari faaliyeti devam ettiği, satışlarını artırabilmek için bir kısım hamleler yapma imkanına sahip olduğu zira müşterilerin sadece firma çalışanlarına bağlı olmadığı ,müşterilerin hizmet aldığı tacirin kimliği hizmet kalitesi ve hizmetin fiyatı gibi diğer özelliklerin müşteri tercihinde rol aldığı, sonuçta davalının davacı şirketten 6 adet müşterisini aldığı,davalı şirketin deniz taşımacılığı alanında 2011 yılında kurulmuş bir şirket olduğu ,bu şirketin alacağı persnelin denizcilik sektöründe tecrübeye sahip olmasının gerektiği ve bu tecrübenin aranmasının ticari hayatın olağan akısşına uygun olduğu, Uluslarası deniz taşımacılığının önemli bir organizasyon ve teknik bilgi gerektirdiği,davalı ticaret hayatına girdiğinde davacının rakibi olarak işe başladığı ,Piyasada ki müşterilerin sayısını piyasa koşulları belirlediği ,davalının bulunduğu sektörde rakiplerin müşteriyi paylaşmak zorunda oldukları ,bu itibarla davalının elde edeceği her müşterinin doğal olarak rakiplerinden elde edeceği müşterileri olduğu,bir kısım personelin davalıya geçtiği ve müşteri kaybedildiği doğru olmakla birlikte davalıların ayrıca hukuka aykırı eylemlerine rastlanılmadığı örneğin davalının uygun departmanda ihtiyacı olmayan bir elemanı sırf davacıya zarar verme amacıyla işe alması gibi kısa süreside geçiş yapan 5-6 personelin rakip firmaya geçmesinin davacının kendi beyanlarına göre 2012 yılında 180 milyon cirosu ,8 ofis ve 130 personeli bulunduğu ,bulunduğu ölçek itibariyle davalı şirketin davacı ... mahvetme gayreti içinde bulunduğunun kabul edilemeyeecği ,çalışanın birinin ofis çalışanı olduğu ,ilk işe başlayanın müdür ... olup diğer çalışanların da müdürlerinin bulunduğu şirkete geçmiş olduğu , Dolayısıyla bir şirkette hizmet sözleşmesiyle çalışan kimsenin rakip şirket kurması veya ona geçiş yapması hukuken korunmaktadır.Davalıların geçişini yeni bir rakip şirketin doğması olarak değerlendirmeye yarar verilerin mevcut olmadığı ,davalı rakip şirketin kurulması ve davacı da çalışanların işe alınmış olmasının davacıyı ticari olarak yıkmak veya ağır biçimde yıpratma amaçlı yapıldığının belirlenemediği ,piyasaya yeni giren davalının ,diğer firmaların müşterilerini kazanmaya çalışması kendisinin faaliyetini geliştirmesi için gerekli olduğundan hukuka aykırılık olmadığı, 6 adet personelin geldiği yeni şirketin bazı müşterileri kazanmış olmasının hukuka aykırı olmadığı, 6.000 civarında müşterisinin 5 tanesini veya cirosunun %2-3 lük kısmını müdürünü ve bazı çalışanlarını alan davalı lehine kaybeden davacının kayıplarını ticari risk olduğu,Deniz taşımacılığında faaliyet gösteren firmaların isimleri ,aleni olan ticari bilgiler sektörel bilgi ve yayınlardan ,fiyatlarını da aynı şekilde müşterileriyle müzakere eden tacirlerin müşterilerinden kendi rakipleriyle ilgili fiyatları öğrenebilmesinin mümkün olduğu ,bir firmanın rakiplerinin fiyat politikasını bilmesi ,ticari hayatın olağan akışına uygun olduğu ancak salt rakibin fiyat bilgisini bilmenin sayesinde müşteri kazanılabileceği iddiasının kabulünün mümkün olmadığı,Davacı şirketin ;davalı şirket kurulduktan sonra 3 ayrı firma ile çalışmanın sonlandırıldığı 2 ayrı firma ile %1 seviyesine gerilediği bir firma ile %78 ,bir firma ile %97 gerileme var iken bir firma ile %100 ün üzerinde bir artış sağlandığı tesbitlerine yer verilerek davacının iddialarının doğruluğunun kabulü halinde 182.729,43-TL zararın tazminini talep edebileceği yolunda kanaat belirtilmiştir. Mahkemece davacı tarafça kaybedilen müşterilerinin bulunduğu iddia edilmekle bu firmalardan mahkemece bilgi istenmiş olup ; Davalılar vekili tarafından dosyaya sunulun müşteri ... AŞ 3.4.2013 tarihli yazısında satınalma politikası gereğince her ay başında alternatifli tekliflerin DSV de dahil olmak üzere 4 ayrı firmadan alındığı ,maddi ve operasyonel menfaatleri gözetilerek davalı şirket ile çalışmaya başlandığı bilgisi verilmiştir. Her iki bilirkişi kurulu tarafından maddi olayın tesbiti ve delillerin değerlendirilmesi benzer yapılmış iken ilk bilirkişi kurulu raporun sonuç kısmın da dava tarihinden sonra da işe almaların devam ettiği davalının dava açıldıktan sonra 2 çalışanı daha istihdam etmesi nedeniyle haksız rekabetin gerçekleştiği davalının davacıdan arda arda istikrarlı şekilde işçi almasınının davacıya zararlandırma kastı ile hareket ettiği sonucuna varması, davadan sonra gerçekleşen olguları gerekçe göstererek haksız rekabetin gerçekleştiği yolunda ki sonuç kanaatleri ,rapor içeriğinde ki tesbitleriyle de örtüşmediği anlaşılmakla sonuç kanaatın bir çelişki olarak kabul edilemeyeecği açıktır.Her dava ; dava tarihinde ki durum ve koşullara göre değerlendirilir. Davalı şirketin davacı şirketten kazandığı müşterileri sektöre ilk defa giren ,ihracat yapan şirketler olmadığı , daha evvel de taşımalarını davacıya yaptırdıkları , davacının fiyatını bildikleri ,sektöre yeni giren bir firma alternatif olduğunda yapacakları pazarlıkta davacının fiyatını da kulllanacakları tabiidir. Müşteri teminin de sadece fiyat bilgisine de ihtiyaç olmadığı, zikredildiği üzere sektörde her ay başında en az 4 ayrı firmadan teklif aldığını beyan eden şirkette olduğu gibi müşterilerin daima alternatif bilgileri araştıracakları izahtan uzaktır.Taşıyıcının sorumlulukları gözetildiğinde müşterinin malını en güvenli şekilde göndermek ve en ucuza işi yaptırmak istemesi de ticari hayata uygun bir davranıştır.Davalı gerçek kişilerin iş sözleşmelerinde geçerli bir rekabet yasağı hükmü bulunmadığı her iki bilirkişi kurulu tarafından tesbit edilmiştir.Davacı şirketin personel sayısı ve iş hacmi gözetildiğinde davacı açısından vazgeçilemez personel nitelikte ve sayıda olmadıkları esasen bilirkişi raporları arasında bir çelişki mevcut olmadığı ,bilirkişi raporunun takdiri delil olduğu gözetildiğinde davanın reddine ilişkin hükümde isabetsizlik bulunmadığından davacı vekilinin hükme yönelik ileri sürdüğü istinaf sebebleri yerinde görülmemiştir. Davacı vekilinin 17.7.2017 tarihli dilekçesi ile harcını ikmal ederek talebini 182.729,43-TL ye çıkarttığı, karar tarihindeki AAÜT esas alınarak bu tutar üzerinden kendisini vekille temsil ettiren davalı lehine nispi vekalet ücretine hükmedilmesi gerekirken maktu vekalet ücretine hükmedilmesi yerinde olmadığından; kararın bu yönden kaldırılarak düzeltilmesi gerektiğinden davalılar yararına vekalet ücreti takdirine ilişkin kısım kaldırılarak davalılar yararına nispi vekalet ücretine hükmedilmiştir. HÜKÜM :Yukarıda açıklanan nedenlerle: Davacı vekilinin istinaf başvurusunun 353(1)b-1 maddesi uyarınca ESASTAN REDDİNE, Davalılar vekilinin istinaf başvurusunun KABULÜNE, Bakırköy 2.Asliye Ticaret Mahkemesi'nin 18/07/2017 Tarih 2014/412 Esas 2017/767 Karar sayılı hükmün davalılar yararına vekalet ücreti takdirine ilişkin (5) nolu bendinin HMK.'nın 353(1)b-2 maddesi gereği KALDIRILMASINA, ""Davalılar vekili için takdir olunan 16.913,76- TL nispi vekalet ücretinin davacıdan alınarak davalılara ödenmesine,"" Davacıdan alınması gereken 35,90- TL istinaf arar harcından davacı tarafından peşin yatırılan 31,40- TL nin mahsubu ile bakiye 4,50- TL harcın davacıdan alınarak hazineye gelir kaydına, İstinaf yoluna başvuran davalılar tarafından yatırılan 31,40- TL peşin istinaf karar harcının istek halinde davalılara iadesine, İstinaf yoluna başvuran davacı tarafından yapılan giderlerin üzerinde bırakılmasına, hükümden sonra davalılar gider avansından karşılanan 50,-TL posta masrafının davacıdan alınarak davalılara ödenmesine, Gerekçeli kararın bir örneğinin taraf vekillerine tebliğine, HMK 'nun 361/1. maddesi uyarınca kararın tebliğ tarihinden itibaren iki hafta içinde temyiz yoluna başvurulabileceğine, dosya üzerinde yapılan inceleme sonucunda oy birliğiyle karar verildi. 01/10/2018"
"2017_827_2018_2190_443429600.html","16. HUKUK DAİRESİ","2017/827 Esas","2018/2190","16/11/2016","Menfi Tespit (Kıymetli Evraktan Kaynaklanan)","GEREĞİ DÜŞÜNÜLDÜ: Davacılar vekili, davalının müvekkili aleyhine kambiyo senedine dayalı icra takibi başlattığını, söz konusu senedin düzenleme tarihinin 05/07/2011 iken tahrif edilerek 05/06/2011 tarihine dönüştürülerek geçerli bir senet haline getirilmeye çalışıldığını, söz konusu tahrifat nedeniyle icra hukuk mahkemesinde takibin iptali davası açtıklarını, dava sonucunda tahrifat öncesi tarihin vade tarihinden önceye denk geldiği, bu nedenle senedin bono vasfının kalmadığı gerekçesi ile takibin iptaline karar verildiğini ve kararın Yargıtay'dan onanarak kesinleştiğini, bunun üzerine davalının söz konusu senedi ilamsız takibe koyduğunu, ancak senedin teminat senedi olduğunu, bu konuda yazılı protokol bulunduğunu, kabul anlamına gelmemek kaydıyla takibe konu senedin zamanaşımı süresinin de 01/07/2014 tarihinde dolduğunu belirterek müvekkillerinin davalıya borçlu olmadıklarının tespitine ve tazminata karar verilmesini talep ve dava etmiştir. Davalı vekili, müvekkilinin toptan gıda maddeleri satışı üzerine çalıştığını, davacıların borçlarını ödemeyince senedin takibe konulduğunu, davacıların senetteki imzaya itiraz etmediklerini, sunmuş oldukları 05/07/2011 tarihli sözleşmenin taraflarının senedin taraflarından farklı olduğunu, bu durumun senedin 05/07/2011 tarihli sözleşme ile verilen senet olmadığının açık delili olmadığını bildirerek davanın reddini istemiştir. Mahkemece, toplanan delillere ve bilirkişi raporuna göre; dava konusu senedin düzenleme tarihinin 05/07/2011 iken davalı tarafından tahrifat ile 05/06/2011 olarak değiştirildiği, davacı tarafça sunulan protokol dikkate alındığında takibe konu senedin teminat senedi olarak verildiğinin anlaşıldığı, davacı ile davalı arasında doğrudan doğruya alacak borç ilişkisinin bulunmadığı, davalının taraflar arasındaki alacak borç ilişkisini ispat edemediği, yaptırılan bilirkişi incelemesinde de ... Pazarlama ... ve... Gıda Ltd.Şti ... şirketleri arasında herhangi bir alacak borç ilişkisinin bulunmadığının anlaşıldığı, davalı tarafın teminat senedi olarak aldığı senedi herhangi bir alacağı olmamasın arağmen takibe koyduğu gerekçeleriyle davanın kabulüne, davacının takibe konu senet nedeniyle borçlu olmadığının tespitine ve davacı tarafın %20 tazminat isteminin reddine karar verilmiş, kararı taraf vekilleri istinaf etmiştir. Davacılar vekili istinaf sebebi olarak; davalının herhangi bir alacağı olmadığı halde ısrarla ve haksız kazanç elde etme amacıyla kötüniyetli olarak takip yaptığını, bu nedenle müvekkilleri lehine %40 oranında tazminata karar verilmesini istemiştir. Davalı vekili, mahkemenin İİK'nun 72/3 maddesinin açık hükmüne rağmen tensiple birlikte takibin tedbiren durdurulmasına karar verildiğini, yine mahkemenin gerekçeli kararda takibin kambiyo takibi olduğunu belirterek karar verdiğini, oysa takibin genel takip olduğunu, mahkemenin bilirkişi incelemesi kararı verirken ihsası rey anlamına gelecek ve açıkça bilirkişiyi yönlendirecek biçimde ara karar ittihaz ettiğini, adil yargılanma hakkının ihlal edildiğini, davacının teminat senedi iddiasını ispat etmesi gerektiğini, oysa bu hususun ispatlanamadığını, bilirkişi raporunda da görüleceği üzere dava konusu senetle ilgili olarak davacı ... .'nün 2011 yılı işletme defterinde lehine ya da aleyhine delil bulunmadığını, dosyaya sunulan sözleşmenin tarafları ile dava konusu senedin taraflarının farklı olduğunu, senedin bedel hanesinde nakden yazdığını, senedin metni incelendiğinde teminat senedi olmadığının anlaşılacağını, mahkemenin Bakırköy 1. Asliye Ticaret Mahkemesi'nin 2015/130 D.İş ve Bakırköy 4. İcra Hukuk Mahkemesi'nin 2011/1195 Esas sayılı dosyalarını hakkıyla değerlendiremediğini, davacının senette tahrifat iddiası kabul edilse bile senedin tahrifattan önceki haliyle sorumlu olacağını, senetteki imzaların davacı tarafa ait olduğunu, bu nedenle bu belgenin İİK'nun 68/1 anlamında imzası ikrar edilmiş belge niteliğinde bulunduğunu bildirmiştir. Takibe konu senedin düzenleme tarihi kısmına 05/06/2011 yazılı olduğu, ay hanesinde değişiklik yapıldığı, vadesinin 01/07/2011 ve 80.000 TL bedelli olduğu, keşidecinin davacılar , lehtarın ise davalı olduğu ve senedin nakden kaydıyla düzenlendiği görülmüştür. Davacılar tarafından sunulan 5 temmuz 2011 tarihli sözleşmenin ... ile .... Şti ... arasında düzenlendiği, 1.maddede... firmasından yapılan alışverişte 80.000 TL teminat karşılığında senet verilecek olduğu, 2.maddede verilen senede istinaden ...şirketi 100.000 TL alış veriş yapacak yazılı olduğu, 4.maddede iki firma arasında anlaşma bittiğinde teminatın iade edileceğinin yazılı olduğu, sözleşmeyi ayrıca ... ve ... isimli şahısların şahit olarak imzaladığı görülmüştür. Yargılama sırasında alınan 30/05/2016 tarihli bilirkişi raporunda; davacı ....'nün 2011 yılı işletme defterinin dava konusu olayla ilgili olarak sahibi lehine ya da aleyhine delil oluşturmayacağı, davalının temsilcisi olduğu dava dışı ... Peynircilik Ltd. Şti'nin ticari defterlerinin HMK ve TTK'ya uygun olmadığı, davacı ....'ın dava dışı ...şirketinden 2011 yılında herhangi bir alım ya da satımının yapılmamış olduğu, davacının bu senedi hangi sebeple vermiş oludğunun davacı yanın ticari defterinde tespit edilme imkanının bulunmadığı, dava dışı ...şirketinin defter kayıtlarında senedin yer almadığı, yine bu şirketin davacı ... ile aralarında herhangi bir ticari ilişki kaydına rastlanmadığı yolunda görüş bildirilmiştir. Bakırköy 18.Asliye ceza mahkemesinin 2014/202 esas, 2014/674 karar sayılı dosyasının incelenmesinde; senetteki tahrifatın sanık ...'ın eli ürün olduğunun anlaşıldığı gerekçesiyle cezalandırılmasına karar verildiği, ancak hükmün açıklanmasının geri bırakılmasına karar verildiği görülmüştür. Bakırköy 4.İcra Hukuk Mahkemesi'nin 2011/1995 esas, 2012/637 karar sayılı dava dosyasının incelenmesinde; davacıların davalı aleyhine takibin iptali davası açtıkları, yargılama sırasında grafolog bilirkişiden alınan raporda, senedin düzenleme tarihin 05/07/2011 iken 7 rakamının üzerinden farklı evsafta bir kalem ile gitmek suretiyle 6 rakamına dönüştürüldüğü ve herhangi bir paraf atılmadığı şeklinde rapor verildiği, mahkemenin de bu raporu gerekçe yaparak tahrifat öncesindeki tarihin vade tarihi olarak kabulü gerektiği, buna göre senedin bono vasfında olmadığı gerekçesiyle takibin iptaline karar verildiği ve kararın Yargıtay 12. HD tarafından onandığı görülmüştür. Davalının başlangıçta davacılar aleyhine dava konusu senede dayanılarak Bakırköy ... İcra Müdürlüğü'nün ... esas sayılı dosyasında kambiyo senetlerine özgü yolla takip başlattığı görülmüştür. GEREKÇE: Dava, İİK'nun 72.maddesi uyarınca icra takibinden sonra açılan menfi tespit davasıdır. Davacı taraf söz konusu senedin düzenleme tarihinde tahrifat yapıldığını, ayrıca bu senedin teminat senedi olduğunu iddia etmiştir. Davalı ise davacıya yapılan satışlar nedeniyle bu senedin alındığını bildirerek davanın reddini istemiştir. Dava konusu senedin düzenleme tarihinin 05/07/2011 iken davalı tarafından yapılan tahrifatla 05/12/2011 olarak değiştirildiği anlaşılmıştır. Dava konusu senedin vadesi 01/07/2011 olup tahrifattan önceki düzenleme tarihi 05/07/2011 olduğundan, bir başka ifadeyle düzenleme tarihi vade tarihinden sonra olduğundan, kıymetli evrak (bono) niteliği kalmamıştır. Bununla birlikte söz konusu senet adi borç senedi niteliğindedir. Zira davacı taraf senetteki imzasını inkar etmemiştir. Yani davacı taraf bu senedi düzenlemekle bir borç ödeme yükümlülüğü altına girmiştir. Öte yandan davacı tarafından sunulan protokolün tarafları ile senedin tarafları dikkate alındığında söz konusu senedin teminat senedi olmadığı kanaatine varılmıştır. Protokol hükümleri dava konusu senedin teminat senedi olduğunun ispata yeterli değildir. Bu durumda mahkemece açıklanan bu hususlar gözetilerek davanın reddi gerekirken yanılgılı değerlendirme sonucu yazılı şekilde karar verilmesi usul ve yasaya aykırıdır. Tüm bu hususlar gözetildiğinde davalı vekilinin istinaf talebinin kabulü , davacılar vekilinin istinaf talebinin ise reddi gerekmiş ve aşağıdaki şekilde hüküm kurulmuştur. HÜKÜM: Yukarıda açıklanan nedenlerle; 1-Davacılar vekilinin istinaf talebinin REDDİNE, 2-Davalı vekilinin istinaf talebinin KABULÜNE, 3-Bakırköy 6.Asliye Ticaret Mahkemesi'nin 16/11/2016 gün, 2015/734 Esas, 2016/906 Karar sayılı kararının KALDIRILMASINA, 4- Davanın REDDİNE, 5-Mahkemece verilen takibin durdurulmasına ilişkin tedbir kararı infaz edildiğinden, İİK'nun 72/4 maddesi uyarınca takip konusu alacağın %20'si oranında tazminatın davacılardan alınarak davalıya verilmesine, 6-Alınması gereken 35,90 TL harçtan, peşin alınan 2.132,47 TL harcın mahsubu ile fazladan yatırılan 2.096,57 TL TL harcın talebi halinde davacılara iadesine, 7-Davacılar tarafından yapılan yargılama giderlerinin kendi üzerinde bırakılmasına, 8-Davalı vekili lehine Avukatlık Asgari Ücret Tarifesi 7.maddesine göre hesaplanan 12.739,60 TL vekalet ücretinin davacılardan alınarak davalıya verilmesine, 9-İstinaf peşin harcının talebi halinde davalıya iadesine, 10-İstinaf incelemesi yönünden davacılardan alınması gereken 35,90 TL harçtan, peşin yatırılan 31,40 TL harcın mahsubu ile bakiye 4,50 TL harcın davacılardan alınarak hazineye irad kaydına, 11-İstinaf aşamasında davacılar tarafından yapılan yargılama giderlerinin kendi üzerlerinde bırakılmasına, 12- İstinaf aşamasında davalı tarafça yapılan 79,70 TL istinaf yoluna başvurma harcı ile 70,40 TL posta ve tebligat masrafı olmak üzere toplam 150,10 TL'nin davacılardan alınarak davalıya verilmesine, 13-İstinaf incelemesi duruşmalı yapılmadığından vekalet ücreti takdirine yer olmadığına, 14-Gerek ilk derecede gerekse istinaf aşamasında yatırılan gider avanslarından kullanılmayan kısımların karar kesinleştiğinde yatıran tarafa iadesine, Dosya üzerinde yapılan inceleme sonucunda oy birliği ile HMK'nun 361.maddesi uyarınca tebliğden itibaren iki haftalık süre içerisinde Yargıtay ilgili hukuk dairesinde temyiz yolu açık olmak üzere karar verildi.18/10/2018"
"2017_829_2018_966_441144200.html","14. HUKUK DAİRESİ","2017/829","2018/966","12/07/2017","Tazminat (Bankacılık İşlemlerinden Kaynaklanan)","T.C. İSTANBUL BÖLGE ADLİYE MAHKEMESİ 14. HUKUK DAİRESİ DOSYA NO: 2017/829 KARAR NO : 2018/966 T Ü R K M İ L L E T İ A D I N A İ S T İ N A F K A R A R I İNCELENEN KARARIN MAHKEMESİ: İSTANBUL 10. ASLİYE TİCARET MAHKEMESİ TARİHİ : 12/07/2017 NUMARASI : 2015/284 Esas - 2017/950 Karar DAVANIN KONUSU: Tazminat (Bankacılık İşlemlerinden Kaynaklanan) Dava dosyası istinaf incelemesi için, ilk derece mahkemesi tarafından Dairemize gönderilmişse de dava dosyasının yapılan incelemesinde; davanın başlangıçtaİstanbul Anadolu 5. Asliye Ticaret Mahkemesinde açıldığı, anılan mahkemece 03.12.2014 tarihli görevsizlik kararının verildiği, bu kararın temyiz edilmeksizin kesinleşmesi üzerine dosyanın görevli mahkemeye gönderildiği ve ilk derece mahkemesince de istinaf incelemesine konu 12/07/2017 tarihli iş bu kararın verildiği anlaşılmaktadır. 6723 sayılı Kanunun 34. maddesi ile değişik 6100 sayılı Kanunun geçici 3. Maddesinin 2. fıkrasına göre Bölge Adliye Mahkemelerinin göreve başlama tarihinden önce verilen kararlar hakkında, kesinleşinceye kadar 1086 sayılı Kanunun 26/9/2004 tarihli ve 5236 sayılı Kanunla yapılan değişiklikten önceki 427 ilâ 454 üncü madde hükümlerinin uygulanmasına devam olunur. Bu kararlara ilişkin dosyalar Bölge Adliye Mahkemelerine gönderilemez. Böylece Bölge Adliye Mahkemelerinin faaliyete geçmesinden önce, aleyhine temyiz yoluna başvurulmuş olan kararlar hakkında Yargıtay tarafından kanun yolu incelemesi yapılacak, bu dosya ve işler Bölge Adliye Mahkemelerine gönderilmeyecektir. 5521 sayılı Yasanın geçici 1. maddesine göre, Bölge Adliye Mahkemelerinin, 26/9/2004 tarihli ve 5235 sayılı Adlî Yargı İlk Derece Mahkemeleri ile Bölge Adliye Mahkemelerinin Kuruluş, Görev ve Yetkileri Hakkında Kanunun geçici 2 nci maddesi uyarınca Resmî Gazetede ilân edilecek göreve başlama tarihinden önce verilen kararlar hakkında yapılan temyiz başvuruları, kesinleşinceye kadar Yargıtay tarafından sonuçlandırılır. Yargıtay 11. HD.'nin 2017/2691 E.-2018/2711 K. sayılı, 16.04.2018 tarihli emsal kararında ve Yargıtay 15.HD.'nin 2018/2758 E-2018/1966 K. sayılı, 15.05.2018 tarihli emsal kararında belirtildiği üzere; ""...6100 sayılı HMK geçici 3/2. maddede; bölge adliye mahkemelerinin göreve başlama tarihinden önce verilen kararlar hakkında, kesinleşinceye kadar 1086 sayılı Kanun'un 26.09.2004 tarihli ve 5236 sayılı Kanun'la yapılan değişiklikten önceki 427 ila 454. madde hükümlerinin uygulanmasına devam olunacağı, bu kararlara ilişkin dosyaların bölge adliye mahkemelerine gönderilemeyeceği düzenlenmiştir. Bu düzenleme nedeniyle bir dosyada 20.07.2016 tarihinden önce HUMK hükümlerine göre temyize tabi nihai bir karar verilmiş ise bu karar temyiz edilmeyerek kesinleşmiş olsa bile o dosyada kesinleşinceye kadar verilecek tüm kararlar HMK hükümlerine göre istinafa tabi olmayıp doğrudan HUMK hükümlerine göre temyize tabidir. Bu nedenle daha önce HUMK hükümlerine göre temyize tabi olarak görevsizlik veya yetkisizlik kararı verilmiş ise bu karar temyiz edilmemiş olsa bile sonrasında dosyanın gönderildiği mahkemece verilen kadar dahi HUMK hükümlerine göre temyize tabi olacaktır. HMK geçici 3/2. maddedeki ilk düzenlemede ""aleyhine temyiz yoluna başvurulmuş olan"" ibaresi değiştirilerek ""kararlar"" ibaresi getirildiğinden bu değişiklik açıkça bu sonucu gerektirmektedir."" Yukarıda yapılan açıklama ve mevzuat doğrultusunda eldeki davada, kanun yolu başvurusunun temyiz başvurusu olarak kabulü ile dosyanın temyiz incelemesi yapılmak üzere Yargıtaya gönderilmesi gerekirken sehven Dairemize gönderildiği anlaşıldığından, dava dosyasının Yargıtay gönderilmek üzere ilk derece mahkemesine geri çevrilmesine dair aşağıdaki karar verilmiştir. KARAR : Gerekçesi yukarıda gösterilen nedenlerle; 1-Kanun yolu incelemesinin Yargıtay tarafından yapılması gerektiğinden dosyanın Yargıtay ilgili Dairesine gönderilmek üzere ilk derece mahkemesine geri çevrilmesine, 2-İş bu kararla esasımızın kapatılmasına dair; HMK 352. maddesi gereğince dosya üzerinde yapılan ön inceleme sonunda oybirliğiyle ve kesin olarak karar verildi. 11/10/2018"
"2017_850_2018_1963_433228200.html","16. HUKUK DAİRESİ","2017/850 Esas","2018/1963 Karar","07/11/2016","İtirazın İptali (Kıymetli Evraktan Kaynaklanan)","GEREĞİ DÜŞÜNÜLDÜ: Davacı vekili dava dilekçesinde özetle; taraflar arasındaki cari hesaptan kaynaklı 30.149,45-TL alacağın tahsili için Bakırköy ... İcra Müdürlüğü'nün ...esas sayılı dosyası ile takip başlattıklarını, ancak davalının itirazı üzerine takibin durduğundan bahisle itirazın iptaline, takibin devamına ve % 20 icra inkar tazminatının tahsiline karar verilmesini talep etmiştir. Dosya kapsamında alınan 05/05/2016 tarihli bilirkişi raporunda davacı ticari defterlerinin incelendiği, davacının sunduğu sevk irsaliyeleri ve bunlara dayalı olarak düzenlediği faturalar ile davalı tarafa mal hizmet teslimini kanıtladığı, davacı firmanın davalı firmadan 08/10/2014 tarihi itibarıyla 30.149,45 TL alacaklı olduğunun beyan edildiği görülmüştür. Davalı şirket yetkilisinin süresinde cevap dilekçesi ibraz etmediği ancak 30/05/2016 tarihli dilekçesinde raporun tebliği üzerine yaptıkları incelemede bilirkişinin tek taraflı inceleme yaptığını, Teknik Kart'ın kendilerine teslim ettikleri mal ve ürünlerin ayıplı olduğunu, irsaliyelerdeki malların tamamen ücretlendirilemeyeceğini belirtmelerine rağmen dikkate alınmadığını, sipariş emirleri ve üretilen kartlarla ilgili olarak 01/11/2013 - 29/05/2014 tarihleri arasında ilgili 107564 sayılı faturaya ilişkin 21.075 adet kart üretildiğini 7425 adet sağlam üretilmemiş kart alacakları bulunduğunu, kartların iadesi beklenmeden takip başlatıldığını beyanla davanın reddini talep ettiği görülmüştür. Davacı vekilinin, 27/06/2016 tarihli duruşmada; süresinden sonra sunulan rapora itiraz dilekçesine muvafakat etmediklerini beyan ettiği, raporun davalı şirkete 13/05/2016 tarihinde tebliğ edildiği, tebligatın davalı şirket adresine tebligat yapılamaması üzerine Tebligat Kanunu 35.madde gereğince ticaret sicilde kayıtlı adresine tebliğ edildiği, HMK 281.madde gereğince 2 haftalık süreden sonra itiraz dilekçesi ibraz edildiği görülmüştür. Davacı alacaklının davalı borçlu aleyhine cari hesap ekstresi faturalar ve irsaliyelere dayanarak Bakırköy ... İcra Müdürlüğünün ... esas sayılı icra dosyasında 30.149,45 TL asıl alacağın tahsili talebi ile ilamsız takip başlattığı, icra takip dosyasında davalı borçlunun 72.232 adet akıllı kartın iade edildiğine dair delil olarak bildirdiği 73.301,03 TL bedelli faturanın da örneğinin bulunduğu, davalı borçlunun yasal süre içerisinde takibe itiraz ettiği görülmüştür. Bakırköy 2.Asliye Ticaret Mahkemesi'nin 2015/729 E- 2016/833 K sayılı ilamı ile; ""açılan davanın kabulüne, davalının Bakırköy .... İcra Müdürlüğü'nün ... Esas sayılı takip dosyasına itirazının iptaline, takibin 30.149,45-TL asıl alacak üzerinden devamına, asıl alacağa takip tarihinden itibaren yıllık % 11,75-TL ve değişen oranlarda faiz uygulanmasına, davacı tarafından icra inkar tazminatı talebinin kabulü ile asıl alacağa % 20 si oranında (6.029,89-TL) icra inkar tazminatının davalıdan alınarak davacıya verilmesine"" karar verildiği görülmüştür. Davalı vekilinin süresinde ibraz ettiği istinaf talepli dilekçesinde;Usul yönünden hukuki dinlenilme hakkının ihlal edildiğini, adreste bulunmalarına rağmen (kira kontratı,su elektrik faturalarının bunu desteklediğini) ancak her nasılsa tebligatın iade geldiğini, mahkemeninde bu durumu araştırmadan Tebligat Kanunu 35. Maddeye göre tebligat çıkardığını, tebligatın müvekkiline ulaşmadığını, müvekkiline teslim edilen ancak bozuk çıkan kartlarla ilgili mail yazışmalarında davacının yanlış ve hatalı kartların cari hesaptan düşeceğini bildirdiğini ancak tüm kartlar sağlammış gibi faturalandırma yaptığını, 26/05/2014 tarihli davacı şirket müdürü ... ile müvekkili şirket yetkilisi ... arasındaki yazışmada 72.232 adet kartın hatalı basıldığının bildirildiğini, hatalı olduğu kabul edilip iade faturası kesilmesinin belirtildiğini, ayıp ihbarının mail yoluyla yapıldığını, müvekkiline ait defterlerin incelenmediğini, icra inkar tazminatına hükmedilemeyeceğini ve icra takibi ile istenen faizin reddine karar verilmesine rağmen, müvekkili lehine vekalet ücretine hükmedilmediğini beyanla ilk derece mahkemesi kararının kaldırılmasını talep etmiştir. İstinaf talebinde bulunan davalı vekili 03/07/2018 tarihli dilekçesi ekinde 28/05/2014 tarihli iade faturası örneğini ibraz etmiş, bilirkişinin 03/09/2018 tarihli ek raporunda; davalı vekilinin ibraz ettiği iade faturasının, davacı alacağından 28/05/2014 tarihinde mahsup edildiğini, mahsuptan sonra davacının davalıdan 30.149,45 TL alacaklı olduğunu beyan ettiği anlaşılmıştır. Davacı vekili istinaf talebine cevap dilekçesinde; davacı iddialarının dayanaksız olduğunu, davalının ticaret sicilde kayıtlı adresine Tebligat Kanunu 35. Maddeye göre tebligat yapıldığını, davalının TTK 23/c maddesine göre ayıp ihbarında bulunmadığını, davalının süresinde delil ibraz etmediğini, mahkemenin takipten itibaren faiz işletilmesine karar verdiğini, vekalet ücretine hükmedilemeyeceğini, alacağın likit olduğunu beyan etmiştir. GEREKÇE: Davalı vekili istinaf dilekçesinde, dava dosyasında yapılan tebligatın usulsüz olduğunu beyan etmişse de; Tebligat Kanunu 35. Maddede "" Kendisine veya adresine kanunun gösterdiği usullere göre tebliğ yapılmış olan kimse, adresini değiştirirse, yenisini hemen tebliği yaptırmış olan kaza merciine bildirmeye mecburdur. Bu takdirde bundan sonraki tebliğler bildirilen yeni adrese yapılır. Adresini değiştiren kimse yenisini bildirmediği ve adres kayıt sisteminde yerleşim yeri adresi de tespit edilemediği takdirde, tebliğ olunacak evrakın bir nüshası eski adrese ait binanın kapısına asılır ve asılma tarihi tebliğ tarihi sayılır. Bundan sonra eski adrese çıkarılan tebliğler muhataba yapılmış sayılır. Daha önce tebligat yapılmamış olsa bile, tüzel kişiler bakımından resmî kayıtlardaki adresleri esas alınır ve bu madde hükümleri uygulanır."" hükmü gereğince, davalı şirketin Ticaret Sicilde kayıtlı adresine çıkartılan tebligatın bila tebliğ iade edildiği, bunun üzerine 35. Madde hükmüne göre tebligat yapıldığı, mahkemenin tebligatın neden iade edildiğini araştırma yükümlülüğünün bulunmadığı, tebligatın usulüne uygun olduğu kanaatine varılmıştır. Davalı tarafın istinaf dilekçesinde beyan ettiği ve dilekçe ekinde örneğini sunduğu 73.301,03 TL bedelli iade faturasının (72232 adet bozuk olduğu iddia edilen kart bedeline ilişkin), davacı alacaklı tarafından alacağından mahsup edilerek takip yapıldığının bilirkişi kök raporu ve ek raporu ile tespit edildiği, esasen ödeme emri ekinde cari hesap ekstresi, faturalar ve irsaliyeler ile birlikte iade faturasının da örneğinin ibraz edildiği, davalı borçlunun itirazının haksız olduğu , mahkeme kararının yerinde olduğu, ilk derece mahkemesinin kararı ile reddedilen davacı talebi bulunmadığından davalı lehine vekalet ücreti taktir edilmemesinin haklı olduğu, dava konusu alacak alım satım sözleşmesinden kaynaklanan cari hesap alacağı olduğundan likit (bilinebilir, hesap edilebilir) nitelikte olduğundan mahkemenin İİK 67/2 maddesi uyarınca icra inkar tazminatına hükmetmesinin yerinde olduğu kanaatiyle , davalı vekilinin istinaf isteminin esastan reddine karar vermek gerekmiştir. KARAR: 6100 sayılı HMK.'nın 353/1-b-1 maddesi gereğince yerinde görülmeyen istinaf isteminin ESASTAN REDDİNE, Harç peşin olarak alındığından başkaca harç alınmasına yer olmadığına, İstinaf yargılama giderlerinin istinafa gelen üzerinde bırakılmasına, İstinaf incelemesi duruşmalı yapıldığından yapılan celse sayısı dikkate alınarak istinaf aşaması için 1.090,00 TL vekalet ücretinin davalıdan alınarak kendisini vekille temsil ettiren davacıya ödenmesine, Dair, duruşmalı olarak yapılan inceleme sonucunda oy birliği ile ve kesin olarak karar verildi. 26/09/2018"
"2017_857_2018_1273_443294200.html","12. HUKUK DAİRESİ","2017/857","2018/1273","17/11/2016","İtirazın İptali","T.C. İSTANBUL BÖLGE ADLİYE MAHKEMESİ 12. HUKUK DAİRESİ DOSYA NO: 2017/857 KARAR NO : 2018/1273 T Ü R K M İ L L E T İ A D I N A İ S T İ N A F K A R A R I İNCELENEN KARARIN MAHKEMESİ: İSTANBUL 18. ASLİYE TİCARET MAHKEMESİ TARİHİ : 17/11/2016 NUMARASI : 2014/283 Esas-2016/664 Karar DAVA : İtirazın İptali İSTİNAF KARAR TARİHİ: 18/10/2018 Davanın reddine yönelik olarak verilen hükme karşı süresi içinde davacı vekili tarafından istinaf kanun yoluna başvurulması üzerine dosya içerisindeki tüm belgeler okunup, incelendi, gereği konuşulup düşünüldü. DAVA: Davacı vekili, taraflar arasında akdedilen 05/09/2011 tarihli Ortaklık Sözleşmesi uyarınca, bir taşınmaz ihalesinin davalı tarafından kazanılması ve idare ile kira sözleşmesinin imzalanması halinde söz konusu kira sözleşmesinin ortaklık sözleşmesi hükümlerine uygun olarak taraflarca kurulacak şirkete devredilmesinin kararlaştırıldığını ve ortaklığa ilişkin diğer hususların düzenlendiğini, davalı tarafça ihalenin kazanılmasından sonra taraflarca dava dışı ... Yat. Ve İnş. A.Ş.’nin kurulduğunu, ardından davalı ile idare arasında akdedilen kira sözleşmesi kapsamındaki tüm hakların bu şirkete devredildiğini, ortaklık ve şirket esas sözleşmesinin hazırlanması, idare ile yapılan sözleşmelere görüş verilmesi, proje çalışmalarının yapılması, şirketin faaliyete geçmesi yönünde gerekli çalışmaların yapılması için gerekli olan masrafların müvekkilince karşılandığını ve daha sonra payı oranında davalıya fatura edildiğini, farklı zamanlarda yapılan harcamalarla ilgili olarak davalı adına 11/09/2013 tarihli 767.000,00 TL bedelli ve 10/12/2013 tarihli 1.062.000,00 TL bedelli iki adet fatura tanzim edildiğini, fatura bedellerinin tahsili amacıyla başlatılan icra takibinin davalının haksız itirazı ile durduğunu, ancak iş bu davaya sadece 10/12/2013 tarihli 1.062.000,00 TL bedelli faturanın konu edildiğini, diğer faturaya ilişkin hakların saklı tutulduğu, davalının 10/12/2013 tarihli faturayı ticari defterlerine kaydettiğini, ancak bedelini ödemekten kaçındığını, itirazın haksız olduğunu, ayrıca TTK’nun 1530/4.maddesi uyarınca 23.589,49 TL işlemiş faiz taleplerinde de haklı olduklarını ileri sürerek davalının icra takibinde 1.062.000,00 TL asıl alacak ve 23.589,49 TL işlemiş faize yönelik itirazının iptaline, %20 oranında icra inkar tazminatına karar verilmesini talep ve dava etmiştir. CEVAP: Davalı vekili yasal sürede davaya cevap vermemiş, yasal süreden sonra sunduğu beyan dilekçelerinde, davacının dava konusu fatura karşılığında herhangi bir iş veya harcama yapmamış olmasına rağmen ödeme talep etmekte olduğunu, müvekkili ortaklık sözleşmesine ve davacının taahhütlerine güvenerek dava konusu faturayı kayıtlarına işlemişse de davacının taahhütlerini yerine getirmediğini, ancak taahhüt ettiği çalışmaları ve ödemeleri yapması halinde müvekkilinin ortaklık sözleşmesi kapsamında üzerine düşen tüm yükümlülükleri yerine getireceğini savunarak davanın reddine ve %20’den az olmamak üzere kötüniyet tazminatına karar verilmesini istemiştir. Davalı vekili 10/12/2015 havale tarihli dilekçesinde ise, sözleşmenin 8.3 maddesi uyarınca davacının dava dışı şirket için yapmış olduğu ödemelerden müvekkilinin sorumluluğunun olmadığını, davacıya geri ödemenin şirket kâr payları ve gelirleri üzerinden yapılacağını belirtmiştir. İLK DERECE MAHKEMESİ KARARI:İlk derece mahkemesince yapılan yargılama sonucunda, davacı tarafından yapılan masrafların nitelikleri ve tarihleri dikkate alındığında taraflarca yeni kurulan şirket için yapılan masraflar olduğunun anlaşıldığı, Ortaklık Sözleşmesinin “Ortağın Ödünç Vermesi” başlıklı 8.3. maddesi uyarınca bu masrafların davacıya yeni kurulacak şirket tarafından ödeneceği, bu ödeme yapılmadan şirket tarafından temettü ödemesi veya ortaklara başka ödeme yapılmayacağı, dolayısıyla bu masrafların davalı şirketten talep edilemeyeceği, davacının sözleşmesinin 16.4 maddesine dayanmasının da mümkün olmadığı, davanın sübuta ermediği gerekçesiyle davanın reddine karar verilmiştir. Bu karara karşı davacı vekili tarafından istinaf başvurusunda bulunulmuştur. İSTİNAF SEBEPLERİ: 1-Mahkemece davanın faturaya dayalı İtirazın İptali davası olduğunun dikkate alınmadığını, dava konusu faturanın her iki tarafın ticari defterlerinde de kayıtlı olduğunu, gerekçeli kararda faturadan hiç söz edilmediğini, faturanın davalı defterlerinde ve vergi dairesi kayıtlarında yer aldığının incelenmediğini, davalının faturayı kaydetmesinin borcu kabul ettiği anlamına geleceğini, dolayısıyla fatura bedelinden sorumlu tutulması gerektiğini, 2-Davalının cevap dilekçesindeki kabul beyanının dikkate alınmadığını, davalının müvekkilini yapmış olduğunu iddia ettiği ödemeleri ve çalışmaları ispata davet ettiğini, mahkemenin yapılan harcamalara ilişkin belgelerin sunulması için süre verdiğini ve taraflarınca ilgili belgelerin sunulduğunu, 3- Sözleşmenin 8.3 maddesinde, müvekkilinin dava dışı şirket için yapmış olduğu ödemeleri davalıdan talep edemeyeceği yönünde bir ifade olmadığını belirterek ilk derece mahkemesinin kararının kaldırılmasına ve davanın kabulüne karar verilmesini istemiştir.Davalı vekili istinafa cevap dilekçesinde özetle; kararın usul ve yasaya uygun olduğunu, davacının faturaya konu herhangi bir iş yapmamış olmasına rağmen haksız şekilde takip başlattığını, sözleşmenin 8.3 maddesi uyarınca davacının dava dışı şirket için yaptığı masrafları müvekkilinden talep edemeyeceğini belirterek istinaf başvurusunun reddini istemiştir. GEREKÇE: Dava, faturadan doğan alacağın tahsili amacıyla başlatılan icra takibine vâki itirazın iptali istemine ilişkindir. Davacı, taraflar arasında akdedilen Ortaklık Sözleşmesi uyarınca taraflarca kurulan dava dışı şirket için yapılan harcamalardan davalının bu şirketteki payı oranında sorumlu olduğunu ileri sürmüş, davalı ise davacının bu fatura karşılığında sözleşme kapsamında taahhüt etmiş olduğu işleri yapmayarak sürüncemede bıraktığını ve herhangi bir harcama yapmadığını, davacının taahhütlerine ve sözleşmeye güvenilerek dava konusu faturanın kayıtlarına işlendiğini, davacının taahhüt ettiği çalışmaları ve ödemeleri yapması halinde ortaklık sözleşmesi kapsamında üzerine düşen tüm yükümlülükleri yerine getireceğini savunmuş, daha sonra bu savunmasını genişleterek davacının yapmış olduğu harcamaları sözleşme hükümleri uyarınca kendisinden değil ortak kurulan şirketten talep edebileceğini savunmuştur. Dava konusu fatura incelendiğinde, davacı tarafından davalı adına ‘adınıza yapılan harcamalar’ açıklaması ile düzenlenen 10/12/2013 tarihli 1.062.000,00 TL bedelli(KDV hariç 900.000,00 TL) açık fatura olduğu görülmüştür. Dava konusu icra dosyası incelendiğinde, davacı tarafından 09/05/2014 tarihinde davalı aleyhine dava konusu fatura ile dava konusu edilmeyen 11/09/2013 tarihli 767.000,00 TL bedelli faturaya dayalı olarak 767.000,00 TL asıl alacak ve 63.965,70 TL işlemiş faiz ile 1.062.000,00 TL asıl alacak ve 52.561,73 TL işlemiş faiz üzerinden başlatılan takibin, davalının yasal sürede borca itirazı ile durduğu, iş bu davanın yasal 1 yıllık hak düşürücü sürede açılmış olduğu görülmüştür. Mahkemece davacıdan faturaya konu harcamalara ilişkin belgeleri sunması talep edilmiş, davacı ...A.Ş.’nin kurulduğu tarihten faturanın düzenlendiği tarihe kadar olan faturaya konu harcamalara ilişkin belgeleri, ayrıca fatura dışı diğer harcamalarına ilişkin belgeleri sunduklarını belirtmiş ve ekinde harcama belgeleri sunmuştur. Taraflar arasında akdedilen 05/09/2011 tarihli Ortaklık Sözleşmesi incelendiğinde, konusunun bir taşınmaz ihalesinin davalı tarafından kazanılması ve idare ile kira sözleşmesinin imzalanması halinde söz konusu kira sözleşmesinin ortaklık sözleşmesi hükümlerine uygun olarak taraflarca kurulacak şirkete devredilmesi ve ortaklığa ilişkin diğer hususlar olduğunun, 2.3 maddesinde ortakların şirkete desteği hususunun, 8.3 maddesinde ortağın şirkete ödünç vermesi hususunun, 16.4 maddesinde ortaklarca yapılacak bir kısım masraflar hususunun düzenlenmiş olduğu görülmüştür. Sözleşmenin “Ortağın Ödünç Vermesi” başlıklı 8.3 maddesi “ Şirketin ihtiyaç duyacağı proje finansmanının öz kaynak tutarı Şirket tarafından ihtiyaç duyulması halinde ... tarafından organize edilecektir. ... tarafından diğer ortaklar adına veya Şirkete borç olarak aktarılan tüm tutar öncelikle faizi ve tüm maliyeti ile birlikte, ...'in bu ödünç dolayısıyla hiçbir mali zarara kar kaybı dahil uğrayamayacağı şekilde ...'e ödenecek, bu ödeme yapılmadan temettü ödemesi veya şirket tarafından ortaklara bir başka ödeme yapılmayacaktır.” şeklinde düzenlenmiştir. Dosya kapsamında yer alan bilirkişi raporunda gerek davacının gerekse dava dışı ... A.Ş.’nin ticari defter ve kayıtlarına göre davacının bu şirketten takip tarihi itibariyle 5.205.290,23 TL alacaklı olduğu tespit edilmiştir. Öte yandan davalı taraf ticari defter ve kayıtlarını incelemeye sunmamış ise de, fatura dönemine ilişkin BA formları incelendiğinde, dava konusu faturanın vergi olarak bildirilmiş olduğu görülmüştür. Bu durumda her ne kadar Ortaklık Sözleşmesinde davacının sözleşme uyarınca dava dışı şirket için yapacağı harcamalar hususunda açık bir hüküm bulunmamakta ise de, harcamaların yapıldığının ispatı halinde yükümlülüğün yerine getirilmeye hazır olunduğu yönündeki davalı savunması ve faturanın BA formunda vergi olarak bildirmiş olması karşısında davacı tarafça faturaya konu alacağın varlığının ispat edilmiş olduğunun kabulü gerekir.(Yargıtay 19.HD.'nin 10/04/2017 tarihli 2016/7490 E., 2017/2932 K.sayılı emsal kararı). Bununla birlikte davacı tarafça işlemiş faiz talep edilmiş ise de davalının icra takibi öncesinde temerrüde düşürüldüğüne dair bilgi veya belgeye rastlanılmadığından işlemiş faiz talebi yerinde görülmemiştir. Alacak faturaya dayalı olup likit(bilinebilir,belirlenebilir) olduğundan davacı tarafın icra inkar tazminatı talebi haklı görülmüş, bununla birlilte reddedilen tutar yönünden davacı icra takibinde haksız ise de kötüniyetli olduğu ispatlanamadığından davalı tarafın kötüniyet tazminatı talebi yerinde görülmemiştir. Yukarıda açıklanan bu gerekçelerle davacı vekilinin istinaf nedenleri yerinde görüldüğünden HMK 353(1)b-2 gereğince ilk derece mahkemesinin kararının kaldırılmasına, davanın kısmen kabulüne dair aşağıdaki şekilde hüküm kurulmuştur. HÜKÜM: Yukarıda açıklanan nedenlerle: Davacı vekilinin istinaf başvurusunun KISMEN KABULÜNE; İstanbul 18.Asliye Ticaret Mahkemesi'nin 17/11/2016 Tarih 2014/283 Esas 2016/664 Karar sayılı hükmünün HMK 353(1)b-2 gereği KALDIRILMASINA; ""Davanın KISMEN KABULÜ ile; İstanbul 31. İcra Dairesi'nin 2014/12758 Esas sayılı dosyasında vaki itirazın KISMEN İPTALİNE; takibin 1.062.000,00 TL asıl alacak üzerinden ve bu tutara takip tarihinden itibaren değişen oranlarda avans faizi işletilmek suretiyle devamına, fazlaya ilişkin istemin reddine, Alacak likit olmakla, kabul edilen 1.062.000,00 TL alacağın %20’si oranındaki icra inkar tazminatının davalıdan tahsili ile davacıya verilmesine, Davalı tarafın şartları oluşmayan kötüniyet tazminatı talebinin reddine,” İlk Derece Yargılamasına ilişkin olarak; ""Alınması gereken 72.545,22 TL nispi harçtan 18.539,20 TL peşin nisbi harcın mahsubu ile bakiye 54.006,02 TL nispi karar ve ilam harcının davalıdan alınarak hazineye gelir kaydına, Davacı tarafından ödenen 18.539,20 TL peşin harcın davalıdan alınarak davacıya ödenmesine, Davacı tarafından ödenen 650,00 TL bilirkişi ücreti ile 177,00 TL tebligat ve müzekkere gideri olmak üzere toplam 827,00 yargılama giderinin kabul-red oranına göre 809,02 TL sinin davalıdan alınarak davacıya verilmesine, kalanın davacı üzerinde bırakılmasına,Davalı tarafça yapılan yargılama giderinin düşük tutarda olması nedeniyle takdiren üzerinde burakılmasına,Davacı vekili için AAÜT uyarınca takdir olunan 55.810,00 TL nispi vekalet ücretinin davalıdan alınarak davacıya ödenmesine, Davanın reddolunan kısmı üzerinden hesaplanan 2.830,73 TL nispi vekalet ücretinin davacıdan alınarak davalıya ödenmesine .Karar kesinleştiğinde ve talep halinde kullanılmayan gider avansının yatıran tarafa iadesine""İstinaf yoluna başvuran davacı tarafından yatırılan 31,40 TL peşin istinaf karar harcının istek halinde kendisine iadesine, istinaf başvuru harcı olarak yatırılan 85,70 TL’nin hazineye irad kaydına, Davacı tarafça istinaf aşamasında yapılan 39,00 TL posta gideri ve 85,70 TL harç tutarı olmak üzere toplam 124,70 TL istinaf yargılama giderinin kabul-red oranına göre 121,99 TL’sinin davalıdan alınarak davacıya verilmesine, kalanın davacı üzerinde bırakılmasına,Gerekçeli kararın bir örneğinin taraflara tebliğine,Dosya üzerinde yapılan inceleme sonucunda oybirliği ile Yargıtay temyiz yolu açık olmak üzere karar verildi. 18/10/2018"
"2017_871_2018_1360_452229100.html","12. HUKUK DAİRESİ","2017/871","2018/1360","10/11/2016","Tazminat (Haksız Fiilden Kaynaklanan)","gereği görüşülüp düşünüldü; DAVA: Davacı vekili dava dilekçesinde, müvekkili şirketin ABD de kurulan ""..."" markasını, 2000 yılında Ana Lisansörlük hakkını alarak Türkiye'ye getirdiğini, akabinde ABD orijinli olduğunu söyleyen ve Autoking isimli markayı kullanan... Tic. A.Ş nin aynı pazarda faaliyete başladığını, bu şekilde 6102 sayılı TTK mad. 55/a, 3 ve 4 bentlerine göre müvekkiline karşı haksız fiil ve haksız rekabet uygulandığını, TTK 54/1 maddesinde ifadesini bulan haksız rekabete dayalı bir iş modeli oluşturduğunu, davalılardan ... otomotiv mini hasar onarımı hizmetlerini, diğer davalı ... Sigorta AŞ ile müştereken belirledikleri ölçü ve limitler dahilinde bir paket haline getirerek .... Sigorta'ya sattıklarını, ... Sigorta'nın ise bu paketleri kasko poliçelerine standart bir ürün olarak dahil edip müşterilerine sattığını, bu haksız fiiller neticesinde müvekkili şirketin .... Sigorta kasko poliçesi sahibi yüz binlerce tüketiciye hizmet verme imkanından ve bundan doğacak giderlerden mahrum bırakıldığını, müvekkilinin bu haksız davranış ve ticari uygulamalar sonunda haksız rekabete maruz bırakıldığından maddi ve manevi kayıplara uğratıldığını, bu nedenle davalıların haksız rekabet teşkil eden fiillerinin men' ine, davalılar tarafından uygulanan haksız fiiller sonunda oluşan haksız rekabetten dolayı müvekkilinin mahrum kalmış olduğu muhtemel tüm alacakların ve davalıların elde etmiş olduğu haksız mini hasar onarımı kazançları üzerinden TBK 79/2 maddesi uyarınca haksız fiil tarihi olan 01.05.2005 tarihinden itibaren müvekkiline ticari reeskont faizleri ile birlikte müvekkiline ödenmesini, davalıların defterlerinin incelenmesi sonucu çıkacak olan alacaklara mahsuben şimdilik 1.000- TL maddi tazminatın, TBK 58 anlamında şimdilik 1.000- TL manevi tazminatın davalılardan tahsili ile müvekkiline ödenmesine karar verilmesini talep ve dava etmiştir. CEVAP:1- Davalı ... Sigorta AŞ vekili cevap dilekçesinde; davalı sigorta şirketinin diğer davalı aracılığı ile sigortalılarının kullanımına sunduğu hizmetin haksız rekabet oluşturmadığını, aksine serbest rekabet kuralları içerisinde tüketicilerin menfaatine bir uygulama olarak sigortalıların kullanımına sunulduğunu, davacının iddiasının aksine mini onarım hizmeti veren firmanın seçimi konusunda rekabet hukukuna uygun davranıldığı gibi sigorta şirketince sigortalıların iradesine ipotek konularak mini onarım hizmetinin sadece belli bir firmadan alınması zorunluluğu getirilmediğini, sigortalıların diğer hasarlarının gideriminde sahip oldukları özgürlüğe mini onarım konusunda da sahip olduklarını, davacının dava dilekçesinde ...Sigortanın, sigortalılarına mini onarım hizmetini sadece Autoking firmasından alma zorunluluğu getirdiği iddiasının doğru olmadığını, ... Sigortanın asli edimi olan kasko teminatı sağlama borcunun mini hasarlara özgü bölümünde sigortalılarına ek, ilave bir imkan sunduğunu, ...Mini Onarım adı altında sunduğu hizmet ile dürüstlük kuralına aykırı işlem şartları kullanmadığını, tüketicileri yanıltmadığını, sunulan mini onarım hizmeti nedeniyle bir haksız rekabet hali oluşmadığı gibi bu hizmetin ilgili firmalardan rekabet koşulları içerisinde satın alındığını ve sigortalılarına sunulduğunu, maddi ve manevi tazminat isteminin koşullarının bulunmadığını, davacının taleplerinin zamanaşımına uğradığını beyanla davanın reddini talep etmiştir. 2-Davalı .... ve Tic. A.Ş vekili ;davacının taleplerinin zamanaşımına uğradığını, müvekkilinin müşterilere veya sigortalılara sunduğu hizmetin hiçbir şekilde haksız rekabet oluşturmadığını, aksine serbest rekabet kuralları içerisinde tüketicilerin menfaatine bir uygulama olduğunu, davacının aslında müvekkilinin sektördeki başarısını ve sigorta şirketlerinin kendisi ile çalışmayıp müvekkili ile çalışmasını hazmedemediğini, sigortalıların iradesine herhangi bir müdahale olmadığı gibi hizmetin sadece belli bir firmadan alınması zorunluluğunun da olmadığını, davacının tazminat taleplerinin de fiili ve hukuki bir dayanağının olmadığını, müvekkilinin kullanımlarının davacının ""DR VİNYL"" (Dr. Vinil) markası ile karıştırılmaya yol açtığı şeklindeki iddiaların da mesnetsiz olduğunu, beyanla davanın reddine karar verilmesini talep etmiştir. KARAR: İlk Derece Mahkemesi'nce, davacı tarafın dava dilekçesinde dayanak olarak sunduğu TTK 55.maddesi hükmünde sayılan hallerin dava konusu uyuşmazlık açısından gerçekleşmediği,haksız rekabet hallerinin TTK md 55 hükmünde sayılan hallerden ibaret olmadığı, anılan bu hükümde yer alan ""başlıcalarıdır"" ibaresinin bu durumu ortaya koyduğu, bu nedenle haksız rekabet hallerinin sadece anılan bu hüküm çerçevesinde değerlendirilmemesi gerektiği, davalılar arasında akdedilen sözleşmenin Anayasa'nın 10.ve 48.maddelerine de aykırı olmadığı, davalı ... A.Ş.nin diğer davalı sigorta şirketi ile akdettiği sözleşmenin ve bu çerçevede gerçekleştirilen uygulamanın dürüstlük kuralına aykırılık taşımadığı, ... Sigorta'nın yaptığı inceleme neticesinde ... A.Ş.ile çalışmayı tercih ettiği, bu durumun bir haksız rekabet hali olmadığı, dava konusu uyuşmazlık kapsamında haksız rekabet teşkil eden bir halin mevcut olmadığıdava konusu uyuşmazlık kapsamında haksız rekabet teşkil eden bir halin mevcut olmadığı gerekçesiyle davanın reddine karar verilmiştir. İSTİNAF SEBEPLERİ: Davacı vekili; davalı ... Sigorta AŞ nin davranış ve uygulamalarıyla dürüstlük ilkesini hiçe sayarak, TTK.'nın madde 54/1-2 bentlerini ihlal etmekte ve bu yolla, ""Rakiplere, müşterilerine ve bütün katılanlara"" haksız rekabet ika ettiğini, TTK.'nın 55/1-f maddesine getirilen yeni düzenleme ile dürüstlük ilkesine aykırı genel işlem şartları kullanmanın, haksız rekabet fiili sayıldığını,hükümde davalılar arasında akdedilen mini onarım sözleşmelerine atıfta bulunarak, hüküm tesis edildiğini,mahkemenin dosyada bulunmayan belgelere (sözleşmelere) dayanarak gerekçe oluşturduğunu, böylece esasa ilişkin verdiği hatalı kararının yanı sıra, açık usul hatası yapıldığını, bu nedenlerle kararın kaldırılarak davanın kabulüne karar verilmesini talep etmiştir. GEREKÇE: Davacı haksız rekabet iddialarını ;her iki davalının mini onarım hizmetlerini bir paket halinde""kasko sigorta poliçeleri içerisinde standart bir ürün haline getirerek müşterilerine satması ,mini onarım hizmetlerinin auto king""den alınmasını şart koşması ,1.1.2005 ten itibaren başlayarak düzenlediği tüm poliçelerde bu hizmeti ""... mini onarım"" paketi olarak tanıttığı ,böylelikle sektörün asli unsuru gibi davrandığı,sigortacının yapması gerekenin teminata dahil bir hasar gerçekleştiğinde hasar tazminatını sigortalıya veya onun seçtiği bir servise ödeme yapmak olduğunu ,kendisine ait bir ürün olmamasına rağmen ,müvekkili iş ve ürünleri ile doğrudan haksız rekabet içine girdiği ,TTK nun 55/A-2 maddesine uyar şekilde haksız rekabet yaptığı, prime dahil olan hizmeti hediye görüntüsü altında tüketicilere sunduğu ,bu davranışın tüketicinin iradesini etkilemek için yapıldığı,ayrıca sigorta kapsamında olmayan bazı ürünlerin sigortalılara tedarik fiyatının çok altında %30 gibi bir indirimle satılmasının ... Otomotiv lehine ayrıcalıklı bir durum yarattığı,TTK nun 54.maddesinin sadece rakipler arasında ki rekabeti değil,tüm katılanların temel alındığı ,tüketicilerinde haksız rekabette korunduğu,davalı ....Sigorta AŞ nin sadece ... Otomotiv""den hizmet alımını şart koşmak suretiyle müşterilerinin hizmet alma tercihini müvekkili davacı aleyhine etkilediği ,saldırgan satış satış yöntemi uyguladığını ileri sürerek somutlaştırmaktadır. Davalı .... Sigorta AŞ tarafından düzenlenen kasko sigorta poliçelerinde kasko sigorta teminatına ilaveten mini onarım hizmetinin teminata dahil olduğu ,mini onarım hizmetinin de Autoking tarafından ücretsiz olarak verildiğinin poliçelerde yazılı olduğu ,Poliçelerde teminat dahilinde oluşan hasarlar yanında müşterilerin teminat dışında kalan hasarlarında %30 indirim yapılarak ücretiyle giderileceğine ilişkin de bir kısım indirimle kasko kapsamında kalmayan hasarların giderimine imkan sağlandığı, aynı zamanda hasarsızlık indirimini kaybetmeyeceklerinin taahhüt edildiği anlaşılmaktadır. Danıştay 13.Dairesinin 2009/6923 esas ,2012/3882 karar sayılı ilamında;mini onarım hizmetlerinin ,tüketiciler açısından değerlendirildiğinde yerine klasik onarım hizmetlerine kıyasla avantajı ,bu yöntemle aracın orijinalliği bozulmadan özel tekniklerle ,kısa sürede ve az masrafla hasarın tamir edilmesidir.Sigorta şirketleriyle yapılan anlaşma sonunda düz poliçe sahipleri mini onarım hizmetlerinin bedelini zımni olarak poliçe primleri içinde sigorta şirketlerine ödemektedirler.Bunun yerine mini hasar onarımı yerine klasik bakım onarım daha geniş çaplı işlemleri gerektirdiğinden katlanılacak maliyet de artacaktır.Böylece sigorta şirketleri artan maliyetlerini primlere yansıtacaklar ,bu durum ise nihai tüketicilerin sözkonusu şirketlere kasko sigortası yaptırma tercihlerini etkileyecektir.Ayrıca mini hasar yerine klasik onarımın tercih edilmesi halinde uzun vadede aracın orjinalliğinin bozulması nedeniyle katlanılacak maliyetinde tüketici tarafından gözönüne alınacağı ,mini hasar onarımının hızlı ve pratik olmasının da tercihi etkileceği ,küçük çaplı hasarlarını mini onarım yöntemiyle tamir ettirebilecekleri vurgulanmıştır. Davacı şirketin aynı iddialarla Rekabet Kurumuna yaptığı şikayet neticesinde ; Rekabet Kurulu 2008-4-80 esas ,2013-57 karar sayılı ve 19.10.2013 tarihli kararı ile ;davacı ve davalı dışında ki bir kısım şirketlerin de mini onarım hizmetini sigorta şirketleri aracılığıyla müşterilere sunduğu ;sigorta şirketleri ile Autoking arasında ki ilişkilerin sözleşme ile sağlandığı,bu sözleşmelerde sigorta şirketlerinin poliçelerinde yer alacak mini onarım hizmetlerinin çerçevesi oluşturulduğu ,sigortalılara sunulacak hizmetin ölçü ve koşulları düzenlendiği ,sözleşme sürelerinin 1-2 yıllık oldukları ,sözleşmelerin incelenmesinde münhasırlık şartı içermediği, incelenen sözleşmelerde dolaylı yönden rekabet etmeme yükümlülüğüne dönüşecek bir madde de bulunmadığı,yapılan görüşmelerde sigorta şirketlerinin hizmet memnuniyeti nedeniyle davalı şirketi tercih ettiklerinin belirtildiği ,ancak asıl nedenin poliçe bazlı ödeme sistemi olduğu sözleşme öncesinde geçmiş yıl verileri esas alınarak tahmini bir onarım maliyeti belirlendiği ve her ay düzenlenen poliçe sayısınca bir tutarın ödendiği,tamir başına ödeme sisteminin ekstra maliyeti nedeniyle piyasada kabul görmediği,Autoking'in aleyhine olduğu ,sözleşmelerin sigorta şirketlerinin birden fazla mini onarım hizmeti veren firmayla çalışmasına engel olmadığı,Autoking'in sigorta şirketleri karşısında sektördeki diğer rakipleri dışlayacak ,pazardaki rekabeti bozacak eylem ve davranış gücü olmadığı, yapılan sözleşmelerin pazarlıkla yenilendiği ,inceleme yapılan dönemde sektörün yeni olması ,oyuncunun az olması ve çalışma kriterlerine uygunluğu nedeniyle adı geçen firmanın tercih edildiği, Autoking dışında başka firmaların pazara girmemesinin sigorta şirketlerinin zararına olacağı, sigorta şirketlerinin aralarında bir anlaşma yaptıklarının kabulünün güç olduğu zira ,alt pazarda çok sayıda hizmet veren bulunmasının sigortacılar yararına rekabeti artırıcı etkisi olacağı, %30 indirim yapılmasına ilişkin yapılan incelemede de sektöre sigorta şirketleri vasıtasıyla 2008 yılında ilk giren Autoking'in pazarda %56 oranında payı olmasına rağmen ;2009 yılından itibaren başka servislerin faaliyete başladığı, mini hasar onarımına ilişkin pazara girişin önünde önemli engeller olmadığı,%30 indirim uygulayarak hakim konumunu kötüye kullanmadığı, hususlarına yer verilmiştir. Yapılan yargılama sırasında, İlk derece mahkemesince bilirkişi kurulu oluşturularak inceleme yaptırılmış olup ;bilirkişi kurulu raporunda; davalı ... Sigorta AŞ nin mini onarım hizmetinin Autoking tarafından verildiği beyanının aralarındaki sözleşmeye istinaden yapıldığı ,...'i öne geçirme amaçlı yapıldığının anlaşılamadığı,beyanın yanlış veya yanıltıcı olmadığı, davalıyı kendisinden poliçe satın alan müşterilerine tanıttığı,,mini onarım hizmetinin pazardaki başka firmadan alınmasını engeller bir beyan olmadığı,....'den hizmet alınması halinde avantajların anlatıldığı,TTK nun 55-1-a (7)maddesi gereği ek edimlerle sunumun gerçek değeri hakkında yanıltmanın da haksız rekabet teşkil ettiği, mini onarım hizmeti sunulması çerçevesinde sigortalıların daha yüksek bir fiyatla sigortalandığı hususunun sübut bulmadığı,sigortalıların saldırgan satış yöntemi izlenerek iradelerinin sınırlandırılmadığı,mini onarım hizmetlerinin davalıdan alınması halinde bir kısım avantajlar gösterilmesinin saldırgan satış yöntemi sayılamayacağı,davalılarca akdedilen sözleşmenin davacı yanın iddia ettiğinin aksine Anayasanın 48.maddesi ile teminat altına alınan çalışma ve sözleşme özgürlüğüne aykırı olmadığı,aksine bu özgürlüğün alanına dahil olduğu,davalı sigorta şirketi tarafından sunulan 12.12.2013 tarihli tedarik raporu içriğinde aynı hizmeti veren 4 firmanın verileri değerlendirildiğinde davalı sigorta şirketinin detaylı bir inceleme yaparak davalı şirket ile çalışmayı tercih ettiği ,davalılar arasında ki sözleşmenin ve bu çerçevede gerçekleştirilen uygulamanın dürüstlük kuralına aykırılık teşkil etmediği hususunda kanaat bildirmişlerdir. Somut olayda ; davacının somutlaştırdığı haksız rekabet iddialarının ispatlanamadığı davalı ...AŞ nin ilk olarak sektöre sigorta şirketleri vasıtasıyla girmesine rağmen sektörde hakim konumda bulunmadığı ,2009 yılından itibaren sektöre başka firmaların girişinin başladığının Rekabet Kurulunca belirlendiği ,sözleşmelerinde de sigorta şirketlerinin diğer şirketlerle sözleşme yapmasını engelleme sonucunu yaratacak şekilde münhasır hüküm bulunmadığı ,davalı sigorta şirketinin kasko genel şartları ile zaten teminat altında alınan riskler için mini hasar onarımı adı altında ikinci defa sigortalılardan ek mükerrer pirim alındığının tesbit edilemediği,özellikle klasik yöntem ile hasarın karşılanacağı varsayımında dahi mini hasar yöntemi için gereken masrafın zımnen zaten daha fazla maliyet gerektiren klasik hasar giderme yöntemi nedeniyle alınmakta olduğu gözetildiğinde ,mini hasar onarım yöntemi nedeniyle ayrıca ücret-prim alınmayacağını belirtmenin aldatıcı davranış olarak da kabul edilemeyeceği ,davalıların davacı zararına ,davacıyı engelleyici faaliyetlerinin var olduğunun ispat edilemediği davalılar arasında ki sözleşmenin haksız rekabet teşkil etmediği belirlenmiş olmakla ,davanın reddine yönelik hükme ilişkin ileri sürülen istinaf sebebleri yerinde görülmediğinden davacı vekilinin istinaf başvurusunun esastan reddine karar verilmiştir. HÜKÜM: Yukarıda açıklanan nedenlerle: Davacı vekilinin istinaf başvurusunun HMK'nun 353(1)b-1 maddesi uyarınca ESASTAN REDDİNE, Peşin harcın karar harcına mahsubuna başkaca harç alınmasına yer olmadığına, İstinaf yoluna başvuran davacı tarafından yapılan giderlerin üzerinde bırakılmasına, Gerekçeli kararın bir örneğinin taraf vekillerine tebliğine, HMK 'nun 361/1. maddesi uyarınca kararın tebliğ tarihinden itibaren iki hafta içinde temyiz yoluna başvurulabileceğine, dosya üzerinde yapılan inceleme sonucunda oy birliğiyle karar verildi. 01/11/2018"
"2017_880_2018_2759_457225200.html","16. HUKUK DAİRESİ","2017/880 Esas","2018/2759 Karar","20/12/2016","Tazminat (Fikir Ve Sanat Eserleri Sahipliğinden Kaynaklanan)","GEREĞİ DÜŞÜNÜLDÜ: Davacı vekili dava dilekçesinde özetle ; ""müvekkilinin 01/11/2013 tarihli sözleşme ile İ... adlı toplam 5 adet Türk filminin mali haklarını devraldığını, bu filmlerin davalıya ait... adlı televizyon kanalında 11 kez izinsiz olarak gösterildiğini ve müvekkilinin mali haklarının ihlal edildiğini"" iddia ile FSEK 68. maddeye göre 3 kat hesabıyla 165.000 TL telif tazminatının şimdilik 1.000 TL' lik kısmının ıslahla 66.000 TL'nin yayın tarihinden itibaren bankaların uyguladığı en yüksek ticari faiz ile birlikte davalıdan tahsilini talep ve dava etmiştir. Davalı vekili cevap dilekçesinde özetle; davaya konu filmlerin gösteriminin 13/09/2013 tarihli ... Reklam Organizasyon Sanayi Tic. Ltd. Şti ile tanzim edilmiş olan sözleşmeye istianeden yapıldığından mali haklara tecavüz söz konusu olmadığını, müvekkilinin şirketinin uydu üzerinden yayın yapan ve izlenilme oranı düşük kanal olması sebebiyle tazminat miktarının fahiş olduğunu, davanın reddine karar verilmesini talep etmiştir. Dosya kapsamında alınan 12/07/2016 tarihli bilirkişi heyet raporunda dava konusu filmlerin FSEK 5.maddesi uyarınca sinema eseri olduğu, filmler üzerindeki hakların Beyoğlu ... Noterliğinin 07/11/2012 tarihli ...sayılı devir sözleşmesiyle dava dışı... A.Ş'ye devredildiği, davacının 01/11/2013 tarihli ""yerel uydu ve tv pazarlama yetki sözleşmesiyle 31/12/2017 tarihine kadar mali hakları devraldığını, filmlerin 11 kez izinsiz gösterilmesinin davacının yayın haklarını ihlal edeceğini, filmlerin izlenirliği göz önüne alındığında gösterim bedellerinin ortalama 2.000 TL olarak hesaplandığını, izinsiz yayınlandığından ötürü 11 kez gösterim bedelinin 22.000 TL olduğunu, 3 katı bedelin 66.000 TL olabileceğini beyan ettikleri görülmüştür. Bakırköy 2. FSHHM'nin 20/12/2016 tarihli 2015/220 esas 2016/200 karar sayılı kararıyla ""Davanın kabulüne, 1.000,00 TL telif hakkı alacağının filmin yayın tarihi olan 22.06.2014 tarihinden, 65.000,00 TL telif alacağının ıslah tarihi olan 19.09.2016 tarihinden itibaren ticari faizi ile birlikte tahsili ile davacıya verilmesine"" karar verdiği görülmüştür. Davalı vekilinin süresinde ibraz ettiği istinaf dilekçesinde; davacının ... ile yaptığı sözleşmeye göre ek1 listedeki filmlerin Türkiye ve KKTC sınırlarında yayın yapan uydu, yerel ve bölgesel (ulusal kanallar hariç) tv kanallarına kiralanması ve lisanslanması hakları yönünden münhasır lisans hakkını aldığını, ulusal kanallarda kiralanması ve lisans haklarını hariç tuttuğunu, filmlerin gösterildiğinin kanıtlanmadığını, davacının tazminat talep etme hakkı bulunmadığını, mahkeme kararının kaldırılarak davanın reddine karar verilmesini talep ettiklerini beyan etmiştir. Davacı vekilinin istinaf dilekçesine karşı cevabında bir kanalın ulusal kanal sayılması için tüm Türkiye sathında geçerli uydu tv, karasal tv ve kablo tv yayın lisansı olmak zorunda olduğunu, davalı vekilinin 09/06/2015 tarihli 2.cevap dilekçesinin 3.maddesinde ulusal kanal olmadıklarını beyan ettiğini, karasal yayın lisansı olmadığından ulusal kanal olmadıklarını, yargılama sırasında da bu yönde itirazının bulunmadığını, davanın genişletilmesi yasağına tabi olduğunu, muvafakatının bulunmadığını, yayınlara ilişkin DVD'lerin de HMK 199'a göre belge niteliğinin bulunduğunu beyan etmiştir. GEREKÇE: Davacı vekilinin müvekkilinin 01/11/2013 tarihli sözleşmeyle yayın haklarına sahip olduğu 5 adet Türk filminin izinsiz olarak davalıya ait ... isimli kanalda 11 kez yayınlandığından bahisle FSEK 68.maddeye dayanarak 3 kat tazminat talebinde bulunduğu, Bakırköy 2. FSHHM'nin 20/12/2016 tarihli 2015/220 esas 2016/200 karar sayılı kararıyla davanın kabulüne, 1.000,00 TL telif hakkı alacağının filmin yayın tarihi olan 22.06.2014 tarihinden, 65.000,00 TL telif alacağının ıslah tarihi olan 19.09.2016 tarihinden itibaren ticari faizi ile birlikte tahsili ile davacıya verilmesine karar verdiği görülmüştür. Davalı vekilinin, kanalın ulusal kanallarda yayın hakkının bulunmadığını, hak sahibi olmadığı bir hususta tazminat talep ettiğini ileri sürdüğü anlaşılmışsa da;sözleşmenin 3.maddesi ile davacıya filmin Türkiye ve KKTC'de yayın yapan uydu, yerel ve bölgesel (ulusal kanallar hariç) kiralanması, lisanslanması haklarının verildiği, ilk derece mahkemesince RTÜK'ten celp edilen 04/01/2016 ve 02/05/2016 tarihli yazı cevaplarında Kanal T TV logolu yayın kuruluşuna üst kuruldan ""çok il kablo tv lisansı ve uydu tv lisansı ile"" yayın yapma lisansı verildiğinin bildirildiği, yazı cevaplarından davalı televizyonun ulusal yayın yapmadığı anlaşılmakla, davacının dava açmakta hak sahibi olduğu kanaatine varılmıştır. Davalı vekilinin filmlerin gösterildiğinin kanıtlanmadığına yönelik istinaf talebinin incelenmesi yönünden, Dairemizce davacı tarafça sunulan DVD'ler üzerinde bilirkişi incelemesi yapılarak, görüntülerin DVD'lerin kayıt tarihi ve varsa görüntülerdeki alt yazı ve haberlerden güncel haber olup olmadığı tespit edilerek filmlerin yayınlanma tarihi yönünden rapor alınmasına karar verilmiş, alınan 09/11/2018 tarihli raporda davaya konu .... ve ... isimli beş adet Türk filminin beş kez yayınlandığının tespit edildiği,davalı vekilinin bilirkişi raporuna itiraz etmediği, davacı vekilinin ise rapora itiraz ederek bir adet filmin yayın kaydının bilirkişilerce gözden kaçırıldığı yada görüntü kaydı olabileceğinin beyan edilerek yeni bir flash bellek sunulmuşsa da, istinaf incelemesi sırasında yeni delil sunulamayacağından sunulan kayıt cihazı incelemeye alınmamış, dosya kapsamında bulunan DVD içeriğinden ise filmlerin izinsiz olarak 5 kez yayınlandığı tespit edilmekle davalı vekilinin istinaf isteminin kısmen kabulüne kısmen reddine karar verilerek mahkeme kararının kaldırılmasına karar verilmiştir. Davacının yayın hakkına sahip olduğu filmlerin izinsiz olarak davalıya ait kanalda yayınlandığı ve mali haklarının ihlal edildiği tespit edilmekle, davacının tespit edilecek rayiç bedel üzerinden, FSEK 68. Madde gereğince üç kat tazminat talep edebileceği, ilk derece mahkemesi tarafından alınan 25/07/2016 tarihli raporda; davalı kanalın izlenme oranının düşük olduğu gözetilerek davaya konu filmlerin rayiç gösterim bedelinin 2.000 TL olduğunun tespit edildiği göz önüne alınarak filmlerin beş kez gösterim bedelinin 10.000 TL olarak dairemizce hesaplandığı, FSEK 68.madde gereğince 3 katı olan 30.000 TL'nin talep edilebileceği kanaatiyle, 1.000 TL telif tazminatının 22/06/2014 tarihinden, 29.000 TL telif tazminatının 19/09/2016 tarihinden itibaren ticari faiziyle birlikte davalıdan tahsiliyle davacıya ödenmesine, Fazlaya ilişkin talebin reddine, karar verilmiştir. KARAR: 6100 sayılı HMK.'nın 353/1-b-3 maddesi gereğince davalı vekilinin istinaf talebinin KISMEN KABULÜNE, KISMEN REDDİNE, Bakırköy (KAPATILAN) 2. Fikri ve Sınaî Haklar Hukuk Mahkemesi'nin 20/12/2016 tarih ve 2015/222 E, 2016/200 K.sayılı kararının KALDIRILMASINA, ""...""isimli filmin 2 kez, ""İ...r"" filmlerinin birer kez izinsiz olarak davalı kanalında yayınlanması nedeniyle 1.000 TL telif tazminatının 22/06/2014 tarihinden 29.000 TL telif tazminatının 19/09/2016 tarihinden itibaren ticari faiziyle birlikte davalıdan tahsiliyle davacıya ödenmesine, Fazlaya ilişkin talebin reddine, İlk derece yargılaması yönünden: 2.049,30 TL harçtan peşin yatırılan 27,70 TL harç ile 1.150 TL ıslah harcının mahsubu ile bakiye 843,90 TL harcın davalıdan tahsiliyle Hazineye irat kaydına, Davacı tarafından ilk derece yargılaması sırasında yatırılan 27,70 TL harç, 1.150 TL ıslah harcının davalıdan tahsiliyle davacıya ödenmesine, Davacı tarafça ilk derece yargılaması sırasında yapılan 2.467 TL yargılama giderinin kabul ve red oranına göre 1.121,36 TL'lik kısmının davalıdan tahsiliyle davacıya ödenmesine, Davacı lehine 3.145 TL nispi vekalet ücreti takdirine, davalıdan tahsiliyle davacıya ödenmesine, Davalı lehine 4.320 TL nispi vekalet ücreti takdirine, davacıdan tahsiliyle davalıya ödenmesine, İstinaf yargılaması yönünden: Davalı tarafından istinaf aşamasında peşin olarak yatırılan 1.127,25 TL nispi harcın talebi halinde kendisine iadesine, İstinaf aşamasında davalı tarafça yapılan 85,70 TL istinaf yoluna başvurma harcı ile 600 TL bilirkişi ücreti, 80,00 TL posta ve tebligat masrafı olmak üzere toplam 765,70 TL'sinden istinafın kabul ve red oranına göre hesaplanan 344,56 TL'sinin davacıdan alınarak davalıya verilmesine, kalan yargılama giderlerinin davalı üzerinde bırakılmasına, İstinaf aşamasında davacı tarafça yapılan yargılama giderlerinin üzerinde bırakılmasına, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Taraflarca yatırılan ve kullanılmayan gider avanslarından kullanılmayan kısımların talepleri halinde yatıran tarafa iadesine, Dair, dosya üzerinde yapılan inceleme sonucunda oy birliği ile ve kesin olarak karar verildi. 28/12/2018"
"2017_889_2018_1217_437380100.html","12. HUKUK DAİRESİ","2017/889","2018/1217","19/06/2017","Alacak (Taşıma Sözleşmesi Kaynaklı)","gereği görüşülüp düşünüldü; DAVA: Davacı vekili , taraflar arasında 08/10/2014 tarihinde maliki/alıcısı davalı ... olan makine emtiasının İngiltere'den Adapazarı'na taşınması hususunda anlaşma yapıldığını,makinenin İngiltere'de 10/10/2014 tarihinde yüklendiğini, araç gümrükleme için Dover/İngiltere gümrüğünde iken,verilen faturada ilgili ürünlerin hava savunma sanayii'inde de kullanılacağı ibaresi yer aldığından dolayı inceleme başlatıldığı, bu incelemeden dolayı aracın 1 ay gümrükte kaldığını, davacının İngiltere acentesinin bu beklemeden dolayı 2.980-GBP masraf yaptığını, davacının 2.720-GBP dover masrafı, 260-GBP park bedeli ödemek zorunda kaldığını, bu masraflar için fatura düzenlendiğini, ayrıca davalılar tarafından davacıya 2.900-Euro navlun bedeli, 75- euro yurtdışı gümrükleme bedeli, beklemeden kaynaklı aracın gelir kaybı ve şoförün harcırahı 3.500-euronun da ödenmediğini, ayrıca Erenköy Gümrüğünde yapılan masrafların ödenmediğini, davacıdan kaynaklanmayan taşıtan firmadan kaynaklı bulunan sorun karşısında, davacının masrafları kendi imkanları ile karşılamak zorunda kaldığını, taşımada meydana gelen tüm aksamaların davalıların kusurundan kaynaklı olduğundan, davacı tarafından yapılan 29.709,56-TL masrafın ödeme tarihinden itibaren ticari faizi ile birlikte müteselsilen davalılardan tahsiline karar verilmesini talep etmiştir. CEVAP: Davalılar vekili,davalı ...'nin adresinin Ataşehir/İstanbul, diğer davalının adresinin Sakarya olduğunu, yetki itirazları bulunduğunu, ayrıca davalı ...'ın malın alıcısı olup, taşıma sözleşmesini dava dışı .... Ltd Şti ile yaptığını, sözleşmeye gööre yurtdışı gümrük masrafının taşıyıcıya ait olup, ödemenin boşaltmayı takiben 20 gün sonra yapılacağını , dolayısıyla malın alıcısı olan davalıya, yurtdışı gümrükleme hataları nedeniyle sorumluluk atfı ve dava yöneltmesinin mümkün olmadığını, ,davalı ...'ın dava dışı ...Tic Ltd Şti ile taşıma anlaşması yaptığını, ...Ltd Şti'nin de diğer davalı ... ile taşıma anlaşması yaptığını, akabinde ... ile davacı arasında taşıma akdi yapıldığını, davacının ise dava dışı ...Nakliyat tarafından ifa edildiğini, davacı ile davalı ... ile yapılan e posta yazışmalarında, davalının ilgili masrafların fatura/resmi belgelerinin ibrazını istediğini, ancak davacının talep ettiği masraf ve vergilere ilişkin fatura yada belgeleri ibraz etmediğini, ... tarafından malların Erenköy gümrüğüne indirildiğinin öğrenilmesi üzerine davalı ... tarafından emtiaların Erenköy Tasiş'ten hasarlı olarak teslim alındığını, dava dışı... Nak tarafından taşıması yapılan emtianın belgelerinin davacı tarafından dosyaya sunulması halinde cevap ve beyan haklarını saklı tuttuklarını beyanla, davacının davaya konu ettiği alacak taleplerinin reddine karar verilmesini talep etmiştir. İLK DERECE MAHKEMESİ KARARI:Mahkemece, yetki sözleşmesi nedeniyle yetki itirazı reddedilerek davacının uğradığı zararın davalıların sorumluluğunda bulunduğu gecikme ve sair zararlarının davalılar tarafından müteselsilen tahsili gerektiğinden davasının kısmen kabul-kısmen reddi ile, 27.960,40- TL'nin dava tarihinden itibaren işleyecek avans faizi ile birlikte davalılardan tahsilde tekerrür olmamak üzere müteselsilen tahsili ile davacıya verilmesine,fazla istemin reddine karar verilmiştir. İSTİNAF SEBEPLERİ: 1-Davalı ... vekili;beklemenin davalının sağlaması gereken belgelerin eksik, yetersiz veya usulüne aykırı olmasından kaynaklandığının ispatı gerektiğini, gümrük yazısından ve davacı tarafından keşide edilen faks yazılarına davalı tarafından itirazda bulunmamasından hareketle mahkemenin, beklemenin davalının sağladığı evrakın eksik olmasından kaynaklandığı sonucuna varıldığını, oysa sadece yetersiz gümrük yazısına ve davalının bu şekilde sessiz kalmasına dayanılarak beklemenin davalının kusurundan kaynaklandığının kabulünün oğru olmadığını, davadan evvel müvekkiline gönderilen ihtarnamede şoföre 1.000- euro harcırah verildiğinin beyan edildiğini, öncelikle davacının şoförün gümrükte beklediğinin ispatı gerektiğini, harcırah, taşıma yönünden bir gider kalemi olup bunun vergi dairesine bildirilmesi gerektiğini belirterek, davacının iddiaları ile dosyadaki delillerin örtüşmediğini, kararın usul ve yasaya aykırı olduğunu belirterek,kaldırılmasına ve davanın reddine karar verilmesini talep etmiştir. 2-Davalı ... vekili , CMR. M. 37 ve 38 maddelerinde düzenlenen hususun kusur oranının belirlenememesi halinde ve kusurlu olanın aciz halinde düşmesi hallerinde tüm taşıyıcılar arasında taşıma ücretinden kendilerine düşen pay oranında sorumlu olacakları hükmünün getirildiğini, davalının taşıma sözleşmesi imzaladığı .... Ltd. Şti.'ne karşı sözleşmenin gerektirdiği tüm yükümlülüklerine uyduğunu, taşıma işlemi karşılığında nakliye navlun ve diğer masrafları ödeyerek buna ilişkin belgelerin dosyaya sunulduğunu ,ilk taşımacı... Ltd. Şti. 'nin davada taşıyıcı olarak sorumlu olmasının ve davalı sıfatıyla bulunması gerekmekte iken bu hususun göz ardı edilerek usul ve hukuka aykırılık meydana getirdiğini belirterek, davalının yükümlü olmamasına rağmen fazladan para ödemesinin sözleşmenin gereği gibi ifası için son derece iyi niyetli gayretkar olmasınınn sorumluluğunun azaltacağını veya ortadan kaldıracağını belirterek,mahkeme kararının kaldırılmasına müvekkili hakkında ki davanın reddine karar verilmesini talep etmiştir. GEREKÇE ;Somut olayda ;taşıma ardıllanması ...- ... Taşımacılık /-Davalı ... Lojistik SRL /-Davacı şirket /Davadışı(fiili taşıyıcı) ...taşımacılık ..ltd.şti şeklinde gerçekleşmiştir.İlk olarak ... Taşımacılık ..ltd.şti ile ... arasında 30.9.2014 tarihli 3.500- euro navlun bedelli 72 saati aşan gecikme için 100- euro gecikme bedeli kararlaştırılan taşıma sözleşmesi akdedildiği ve akabinde aynı koşullarla ...Lojistik ..SRL ile ... Taşımacılık .ltd şti arasında aynı tarihli yine 3.300 euro navlun bedelli,72 saati aşan gecikme halinde 100 euro bekleme ücretli bir sözleşme akdedilmiştir. Davacı şirket ile... Lojistik SRL arasında 8.10.2014 tarihli taşıma sözleşmesi akdedilmiş olup bu sözleşmede 2.900 euro navlun bedeli ile 72 saat serbest süre dışında gecikilen her gün için 100 euro bekleme ücreti ödeneceği,ayrıca işin alt taşıyana yaptırılamayacağı kararlaştırılmıştır. CMR'nın 11. Maddesi gereği gönderici malların taşınmadan önce tamamlanması gereken gümrük ve diğer formalitelerin yerine getirilmesi için,lüzumlu belgeleri sevk mektubuna iliştirecek ve talep edilen bilgiler taşıyıcıya sağlanacaktır. Taşıtan bu bilgilerin eksik, yanlış olmasından sorumludur.Taşıtan sunmuş olduğu bilgiler nedeniyle uğranılacak zarar ve masraflardan sorumlu olacaktır. Gümrük idaresine eşyanın doğru bir şekilde beyan edildiği, ancak doğru olarak beyan edilmesi halinde de gümrük yetkililerinin eşya ile ilgili araştırma yetkisi bulunduğu bu nedenle davacının veya yurtdışı temsilcinin hatası bulunmadığı, yurda girişte eşyanın davacı tarafından gümrüğe teslim edildiği hiçbir gümrük idaresi tarafından evraksız eşya teslim alınmayacağı gözetildiğinde evrakların taşıyıcı tarafından gümrük idaresine teslim edildiği, müteakip taşıyıcı niteliği kazanılmadığı, davacının yapılan anlaşma gereği alt taşıyıcı kullanmayacağı kararlaştırılmış ise de, uğradığı zararları talep hakkını engellemeyeceği yolunda ki İlk derece mahkemesinin kabulün de isabetsizlik yoktur. Davacı taşıyıcının talebini kime yöneltilebileceği üzerinde durulmalıdır.Yukarıda yazılı taşıma ardıllanmasına göre davacı taşıyan ,taşıma sözleşmesini ... Lojistik ..SRL ile yapmış olup elde ki davada taleplerini ancak kendi akidine yöneltebilir.Nitekim davacı da bir sorumluluğa muhatap olmamak için kendi akidine ödemeyi yaptıktan sonra zararın karşılanmasını davalılardan talep etmiştir. Davacının davalı mal sahibi ...'a husumet yöneltebilmesi mümkün değildir.Dosyaya ibraz edilen belgelerden kendi akidi olan ... taşımacılık..ltd.şti.ne navlun bedeli ve masraflarını ödeyen davalının verilen hükümle bir kez daha navlun ödenmesine hükmedilmesi sözleşmelerin nispiliği ilkesine aykırı olmuştur.Davacı taleplerini taşıma sözleşmesinin karşı tarafı ,yani taşıtan ... Logistic'ten talep edebilecek ise de malın sahibi olduğundan bahisle ...'dan bir talepte bulunamayacaktır.(Yargıtay 11.HD nin 2015/6665 esas -2016/4685 karar sayılı ilamı da aynı yöndedir.) Eşyanın, 10.10.2014 tarihinde ... plakalı araca yüklenmesinin ardından aynı tarihte İngiltere Dover Gümrüğüne geldiği ve faturada yer alan ""havacılık sanayiinde kullanılan mallar"" ibaresi nedeniyle yetkililer tarafından inceleme tahkikat başlatıldığı, durumun 15.10.2014 tarihinde davacı tarafından davalılara bildirildiği ve ... firması tarafından makinenin niteliği hakkında bilgi ve belgeler bu süreçte temin edilerek davacıya ulaştırıldığı ve ayrıca makinanın savunma sanayiinde kullanılmayacağına dair taahhütname verilmek suretiyle aracın ve makinenin gümrükten çıkmasının sağlandığı ancak serbest süreler dışında aracın 26 gün süre ile gümrükte beklediği ve 2.720 gbp inceleme masrafını da davacının ödediği anlaşılmaktadır. HMK 355(1) gereği istinaf nedenleriyle sınırlı olarak inceleme yapılacak olup; hükmün kabulune ilişkin kısımları istinaf edildiğinden davalıların sorumluluğuna hükmedilen İngiltere -Dover Gümrüğünde yapılan masraflar(2.720 gbp) ve davacı tarafından alt taşıyıcısına ödendiği kabul edilen 6.330 euro zarar iddiası kalemleri üzerinde durulmalıdır. 27.11.2014 tarihli fatura ile 2.720- gbp ekstra inceleme masrafları davacı adına fatura edilmiş 27.11.2014 tarihinde davalı tarafından ..ltd.ştine yurtdışı banka havalesi ile ödenmiştir. İncelemenin ...,..... plakalı araca ilişkin yapıldığı faturada yazılıdır. Buna göre davalı ... logjstic'in ekstra inceleme masrafı olan 2.720 gbp nin ödeme tarihindeki karşılığı 9.556,18-TL masraftan sorumlu olmadığına dair savunmaları yerinde değildir. Fiili taşıyan ... taşımacılık ..ltd şti ne ödendiği kabul olunan 6.330 euronun açılımı ise ; 2.800 euro navlun ve 330 euro dover park masrafı ile 3500 euro( 2.500 euro araç iş kaybı +1.000 euro şöför harcırahı)dan ibarettir.Davacı gecikme zararına karşılık olarak 2.500 euro iş kaybı ,1.000 euro da şöför harcırahı ile birlikte 3.500 euro yu ...'e ödediğini ileri sürerek davalılardan talep etmekte ise de ;somut olayda taşıma ardıllanmasında akdedilen tüm sözleşmelerde gecikme ücreti kararlaştırılmış olup günlük 100-eurodur.Davalıdan talep edilebilecek gecikme zararı 26x100 =2.600 eurodur.Sözleşmeyle bağlılık ilkesi gereği bu bedelin dışında davacının dava dışı ...Taşımacılık'a ödediği bedele hükmedilmesi yerinde olmamıştır.Hükmedilen 3.500-euro yerine 2.600 euro bekleme ücretine hükmedilmesi gerektiğinden ödeme tarihi itibariyle karşılığı 2,7759 kurdan hesaplanarak diğer masraflardan ve bu arada davacıya karşı navlun ödeme yükümlülüğü bulunan davalıdan kalan 5.730 euro karşılığı 15.905,90-TL bakımından davanın kabulü gerekmektedir.Dover Gümrük inceleme masraf bedeli 9.556,18-TL ile toplandığında davalının sorumluluğu 25.462,08-TL bakımından gerçekleştiği halde sözleşme ile kararlaştırılan gecikme bedeli dışında davacının talebi üzerinden bir inceleme de yapılmadan kabulüne karar verilmesi doğru olmamıştır.Davalı ... Lojistik ..SRL bakımından fazla hükmedilen 900 euro karşılığı yönünden de davanın reddine karar verilmesi gerekmektedir. Tüm anlatılanlara göre ; davalı ... vekilinin istinaf başvurusunun kısmen kabulüne,diğer davalı ... vekilinin istinaf başvurusunun kabulune ; dosya kapsamı delillerle örtüşmeyen hükmün kaldırılmasına ... hakkındaki davanın husumet yokluğundan reddine ,diğer davalı hakkında ki davanın ise kısmen kabulune karar verilmiştir. HÜKÜM :Yukarıda açıklanan nedenlerle: Davalı ... vekilinin istinaf başvurusunun kabulune , Davalı ... vekilinin istinaf başvurusunun kısmen kabulüne;İstanbul 10. Asliye Ticaret Mahkemesi'nin 2014/1513 Esas-2017/849 Karar sayılı ve 19/06/2017 tarihli hükmünün HMK.'nın 353-b-2 maddesi gereği KALDIRILMASINA, 1-Davalı ... yönünden davanın pasif husumet yokluğundan Reddine, 2-Davalı ... hakkındaki davanın kısmen kabulune ;25.462,08- TL 'nin dava tarihinden itibaren avans faizi işletilerek davalı ...'den tahsiliyle davacıya ödenmesine, fazlaya dair istemin reddine, İlk Derece Yargılamasına İlişkin Olarak; ""Alınması gereken 1.739,31-TL nispi karar harcından yatırılan 507,40-TL harcın mahsubu ile bakiye 1.231,91-TL nin davalı ...'den alınarak hazineye gelir kaydına, Davacı tarafından yatırılan 536,40 -TL peşin harçların ... 'den alınarak davacıya ödenmesine, Davacı tarafından yapılan davalı ... hakkında yapılan giderler ayrık tutulmak suretiyle hesaplanan 2.700- TL bilirkişi ücreti ve 219- TL tebligat masrafı olmak üzere toplam 2.919 -TL yargı giderinden davanın kabulü oranında hesaplanan 2.520- TL'sinin davalı ... 'den alınarak davacıya ödenmesine, kalan giderin davacı üzerinde bırakılmasına Davacı vekili için davanın kabulü oranında takdir olunan 3.055,45- TL nispi vekalet ücretinin davalı ... Şirketi'nden alınarak davacıya ödenmesine, Davanın kısmen reddedilen kısmı üzerinden takdir olunan 2.180,- TL vekalet ücretinin davacıdan alınarak davalı ... Şirketi'ne ödenmesine, Davalı ... vekili için AAÜT 7/2 gereği takdir olunan 2.180-TL maktu vekalet ücretinin davacıdan alınarak davalı ...'a ödenmesine, Davalı ... tarafından yapılan 50-TL tebligat yargı giderinin davacıdan alınarak davalı ...'a ödenmesine. Karar kesinleştiğinde ve talep halinde kullanılmayan gider avansının yatıran taraflara iadesine"" İstinaf yoluna başvuran davalılar tarafından ayrı ayrı yatırılan (31,40-TL şer) peşin istinaf karar harcının istek halinde kendilerine iadesine, Dosya üzerinde yapılan inceleme sonunda HMK.'nın 362(1).a maddesi uyarınca kesin olmak üzere oy birliği ile karar verildi.11/10/2018"
"2017_890_2020_1387_617522300.html","15.HUKUK DAİRESİ","2017/890","2020/1387","29/03/2017","Menfi Tespit","GEREĞİ GÖRÜŞÜLÜP DÜŞÜNÜLDÜ : Davacı vekili, taraflar arasında müvekkiline ait binanın kaplaması ve çelik çatının projeye uygun olarak eksikliklerinin KDV dahil 80.000,00-USD karşılığında 25.08.2012 tarihine kadar yapılıp bitirilmesi hususunda 07.08.2012 tarihinde anlaşma imzalandığını; davacı müvekkili şirketin davalı firmaya dava tarihine kadar 102.000,00-TL nakit ödeme yaptığını, 15.03.2013 vade tarihli, 15.000,00-TL, 30.04.2013 vade tarihli, 15.000,00-TL, 15.05.2013 vade tarihli, 7.500,00TL ve 30.05.2013 vade tarihli 7.500,00TL olmak üzere toplam 45.000,00-TL meblağlı 4 adet senet düzenlenerek verdiğini; davalı şirketin bir kısım işleri hiç yapmadığı, yapılan kısımların ise eksik ve hatalı olarak yapıldığını, sözleşmedeki edimlerini yerine getirmemesine rağmen 20.02.2013 tanzim, 15.03.2013 vade tarihli 15.000,00-TL. tutarındaki bonoya dayalı olarak İstanbul .... İcra Müdürlüğünün ... Esas sayılı dosyası ile davacı müvekkili aleyhine icra takibinde bulunduğunu; takibe konu senet üzerinde tanzim tarihi bulunmadığına ilişkin davalı tarafından aslını aldığına dair imzalı belge vermiş olmasına rağmen senedin üzerine tanzim tarihi eklentisi yapılarak takibe geçildiğini, kabul anlamına gelmemek kaydıyla tanzim edilen senedin bir an için kambiyo senetleri vasfını taşıdığını varsayılacak olunsa bile senette kefil olan davacı müvekkili Kerim Mar'a senedin ödenmediğine dair ihtar keşide edilmediğinden aleyhine takip yapma imkanının kalmadığını belirterek, senet üzerinde tahrifat ve eklenti yapmak suretiyle müvekkili aleyhine başlatılan icra takibinin iptaline, mezkur senetten ve icra takibinden dolayı borçlu olmadığının tespitine, yine henüz takibe geçilmemiş olan 30.04.2013 vade tarihli, 15.000,00 TL tutarlı, 15.05.2013 vade tarihli, 7.500,00 TL tutarlı ve 30.05.2013 vade tarihli, 7.500,00-TL tutarlı senetler için de müvekkilinin borçlu olmadığının tespitine, %20 tazminatın davalıdan alınarak davacı müvekkillerine ödenmesine karar verilmesini talep ve dava etmiştir. Davalı vekilince süresinde davaya cevap dilekçesi sunulmamış, ancak 03/06/2014 tarihli bilirkişi raporuna beyan dilekçesinde; davacının ticari defterlerinin usulüne uygun tutulmadığını, ticari defterlerin davacı lehine kesin delil teşkil etmesinin mümkün olmadığını, bilirkişi raporunda ödenmeyen senet miktarları hariç tutulmak kaydı ile belgesi olmayan ödemenin ve ödeme gününden çok sonra kaydı yapılan ödemelerin mahsubu ile bakiye borç miktarı olarak tespit edilen 8.421,99-TL meblağın eksik olduğunu, bu nedenle davalı müvekkilinin ticari defter kayıtlarındaki bakiye borç miktarının esas alınması gerektiğini beyan etmiştir. Mahkemece, yaptırılan bilirkişi incelemelerinde davacı defterlerinde davacı tarafından kayıtlara alınan 144.078,00 TL. tutarındaki davalı tarafından faturanın içeriği mal ve hizmetin sözleşme kapsamında tam ve eksiksiz olarak davacıya teslim edilip edilmediğinin yerinde yapılacak teknik inceleme neticesinde tespit edilebileceği, davalı defterlerinde ise davalı şirketin 2012 - 2013 yılı yasal defter ve kayıtlarına göre dava ve takip konusu senetler dahil 65.670,99 TL alacaklı olduğunun belirlendiği, teknik inceleme için yazılan talimatta atanan bilirkişilerin eksikliklerin varlığını saptamalarına rağmen bu eksikliklerin ne miktarda giderilebileceğinin davacının sunacağı delillerle kanıtlanabileceğinin belirlendiği, davacının da bu hususta delil sunamadığı gerekçesiyle, kanıtlanamayan davanın reddine karar verilmiştir. Davacılar vekili istinaf başvuru dilekçesi ile; müvekkilinin davalı tarafa iş bu sözleşme nedeniyle 102.000,00.TL. ödeme yaptığını, bakiye kısmın senetlere bağlandığını; ödenmeyen meblağın davalı tarafından tamamlanmamış, yapılan işlerin de eksik ifa edilmiş olmasından kaynaklandığını; yapılan keşif sonucu alınan raporlarda haklılığın tespit edilmesine rağmen davasının reddi yoluna gidildiğini; takibe konulan senetler ile davalıya teslim edilen senetler arasında sonradan yapılan ilave ve eklentilerin tespit edilmesini talep etmelerine rağmen mahkemece bu hususta tetkikat yapılmadığını ve gerekçeli kararda açıklama yapılmadığını belirterek kararın kaldırılmasına karar verilmesini talep etmiştir. Dairemiz tarafından davacılar vekilinin istinaf talebinin HMK'nın 356. maddesi gereğince duruşmalı olarak incelenmesine, istinaf sebeplerinin incelenmesi bakımından tahkikat duruşması açılmasına karar verilmiştir. Yerel mahkemece taraf defterlerinin incelenmesi için talimat yolu ile bilirkişi incelemesi yaptırılmış ve mahallinde keşif yapılmak suretiyle bilirkişi raporu alınmıştır. Sarıkamış Asliye Hukuk Mahkemesi'nden talimat yolu ile alınan 14.07.2014 tarihli bilirkişi raporunda; ""Çatı imalatında büyük eksiklikler olup, bunların tamamlanmasının gerektiği, çatının sökülüp yeniden imal edilmesi, çatı mahya ve oluk ve kar tutucularının yapılması, hasarlı sandaviç panellerin sökülüp yerine yenilerinin konulması, sandaviç panellerindeki kaymaların düzeltilmesi gerektiği belirtilmiş; yeniden ek rapor alınması için yazılan talimat sonucu alınan 07.04.2015 - 05.05.2016 ve 29.11.2016 tarihli raporlarda eksikliklerin miktarının belirtilmediği anlaşılmıştır. Dairemizce yapılan yargılama sırasında mahallinde yeniden keşif yapılmak sureti ile, dosya kapsamında daha önce 29/11/2016 tarihli raporu düzenleyen bilirkişi ... bilirkişi trafından yapılacak ölçüm ve inceleme sonucunda, götürü bedel olarak düzenlenen sözleşme bedeline göre davalı yüklenici tarafından sözleşme konusu işlerin ne kadarlık kısmının yapıldığı, yapılan işlerde eksik ve ayıplı imalat bulunup bulunmadığı, varsa bunların tüm sözleşme bedeline oranı ve buna göre miktarı tespit edilerek, davalı tarafından davacı tarafa ödenmesi gereken iş bedelinin tespiti ile tarafların itirazları da dikkate alınarak belirtilen hususlarda ek rapor alınmasına karar verilmiş ise de mahkemece bilirkişiye ulaşılamaması üzerine, yeni bir inşaat bilirkişisi tespit edilerek rapor alınmasına karar verilmiş ve alınan 05/07/2019 tarihli rapor ve 11/11/2019 tarihli ek raporların yeterli olmaması nedeniyle götürü usule göre hesaplama yapılması için yeniden yazılan talimat sonucu 12/03/2020 tarihli ek rapor alınmıştır.Uyuşmazlık, 6098 sayılı Türk Borçlar Kanunu'nun 470. ve devamı maddelerinde düzenlenen eser sözleşmesinden kaynaklanmaktadır. Davacı iş sahibi, davalı ise yüklenicidir. Taraflar arasında, davacı şirkete ait taşınmazın kaplaması ve çelik çatının projeye uygun olarak eksikliklerinin 25.08.2012 tarihine kadar yapılıp bitirilmesi hususunda 07.08.2012 tarihli sözleşme imzalanmıştır. Sözleşmede işin anahtar teslim götürü bedeli KDV dahil 80.000,00-USD olarak belirlendiği ve iş bedeli kaşılığı 15.03.2013 vade tarihli, 15.000,00-TL. tutarlı, 30.04.2013 vade tarihli, 15.000,00-TL. tutarlı, 15.05.2013 vade tarihli, 7.500,00TL. tutarlı, 30.05.2013 vade tarihli 7.500,00TL, tutarlı olmak üzere toplam 45.000,00-TL meblağlı 4 adet senet düzenlenerek verildiği anlaşılmaktadır. Davalı tarafından davadan önce 15.03.2013 vade tarihli, 15.000,00-TL. tutarındaki senede dayalı olarak İstanbul.... İcra Müdürlüğünün ... Esas sayılı dosyası ile davacı aleyhine icra takibine girişildiği ve dava açıldıktan sonra da 15.05.2013 vade tarihli, 7.500,00TL tutarlı ve 30.05.2013 vade tarihli 7.500,00TL tutarlı senetlere dayalı İstanbul ... İcra Müdürlüğünün ... Esas sayılı dosyası ile ve 30.04.2013 vade tarihli, 15.000,00-TL tutarlı senet için İstanbul .... İcra Müdürlüğünün ... Esas sayılı takip dosyası ile takibe girişildiği görülmüştür.Yanlar arasındaki sözleşme götürü bedelli olduğundan, davacı yüklenicinin bu sözleşmeyi kısmen ifa etmesi halinde hak ettiği iş bedeli ya da iş sahibinin fazla ödemesi olup olmadığının sözleşme ile üstlenilen işin tamamına göre eksik ve kusurlar dikkate alınıp düşülmek suretiyle gerçekleştirilen iş ve imalâtın fiziki oranının tespit edilip, bu oranın götürü bedele uygulanarak hak edilen bedelin hesaplanıp kanıtlanan ödemeler düşülmek suretiyle belirlenmesi gerekir.Dairemiz tarafından talimat yolu ile alınan 12/03/2020 tarihli ek bilirkişi raporunda; yapımı kararlaştırılan 2.000 m2 işin 100 birim ve iş bedelinin 80.000,00-USD kabul edilmesi halinde 356.10 m2, yani 17.80 birim ve 14.240 USD'lik kısmın yapılmadığı; yapılan işin ayıplı imalat kısmının yapılan ölçümler neticesinde 2.26 birim olduğu ve parasal değerinin 1.808,00 USD olduğu; toplam olarak yapılan işte eksik imalat ve ayıplı imalat toplamının 20.06 birim olup parasal değerinin 16.048 USD olduğu belirtilmiştir. Ticari defter incelemesi sonucu alınan raporda davalı yüklenici tarafından düzenlenen 19/10/2012 tarihli 122.100,00 TL + 21.978,00 TL= 144.078,00 TL için düzenlenen faturanın davacı defterlerinde kayıtlı olduğu; taraflar iş bedeli olarak TL fatura kestiği ve ödeme ile senetler TL olarak düzenlendiğinden fatura bedeli üzerinden yapılan hesaplama sonucu; eksik imalat ve ayıplı imalat toplamının 20.06 birim olduğuna göre 144.078,00 x %20.06 = 28.902,04 TL olup davalı yüklenicinin talep edebileceği iş bedeli 144.078,00 - 28.902,04 = 115.175,96 TL dir. Davacının nakit yaptığı 96.000,00 TL ödeme ile 45.000,00 TL senet bedelleri toplamı 141.000,00 TL olup, davacının davalıya 141.000,00 - 115.175,95 = 25.825,04 TL fazla ödemesi olduğu anlaşılmaktadır. Davacı iş sahibinin 25.825,04 TL fazla ödemesi olduğundan, ödeme miktarına göre davalı yüklenici tarafından takibe girişilen senetlerin takip tarihi esas alınarak değerlendirilmesi halinde; 15.000,00 TL'nin İstanbul .... İcra müdürlüğünün ... Esas sayılı dosyada takibe konu edilen 15.03.2013 vade tarihli, 15.000,00-TL. tutarındaki senetten, kalan 10.824,00 TL'nin İstanbul .... İcra Müdürlüğünün ... Esas sayılı takip dosyasından mahsubuna ve bu miktarlar için borçlu olmadığının tespitine; davacının bu takip dosyası için borçlu olduğu 4.175,96 TL için takibin aynı koşullarda devamına, İstanbul .... İcra Müdürülüğünün ... Esas sayılı dosya alacağına dair açtığı menfi tespit davasının reddine karar verilmesi gerekmişir. HÜKÜM: Gerekçesi açıklandığı üzere;A)1-Davacı vekilinin istinaf talebinin KISMEN KABULÜNE, 2-İstanbul 13. Asliye Ticaret Mahkemesi'nin 29/03/2017 tarih ve 2014/532 esas, 2017/211 karar sayılı kararının KALDIRILMASINA,3- Davanın KISMEN KABULÜ ile; A-İstanbul .... İcra Müdürlüğü'nün ... Esasa sayılı dosyasında davacının borçlu olmadığının tespitine,B-İstanbul ... İcra Müdürlüğü'nün ... Esas sayılı dosyasında takibe konulan 30/04/2013 tarihli senet nedeniyle davacının 10.824,04 TL borçlu olmadığının tespitiyle takibin 4.175,96 TL için aynı koşullarda devamına,C-Davacının İstanbul .... İcra Müdürülüğü'nün ... Esas sayılı dosya alacağına dair açtığı menfi tespit davasının reddine,4-Şartlar oluşmadığından davacının kötü niyet tazminatı talebinin reddine, B) İLK DERECE MAHKEMESİ YÖNÜNDEN 1-Alınması gereken 1.858,62 TL nispi karar ve ilam harcından davacı tarafça peşin olarak yatırılan 792,15 TL harcın mahsubu ile bakiye 1.066,47 TL harcın davalıdan alınarak HAZİNEYE GELİR KAYDINA, 2-Davacılar tarafından yatırılan 792,15 TL peşin harcın davalıdan alınarak davacılara verilmesine,3-Davacılar tarafından yapılan 2.855,70 TL tebligat ve posta gideri, 1.050,00 TL bilirkişi ücreti olmak üzere toplam 3.905,70 TL yargılama giderinden davanın kabul/red oranına göre takdiren 2.304,36 TL'nin davalıdan alınarak davacılara verilmesine,4-Davalı tarafından yapılan yargılama gideri bulunmadığından bu konuda karar verilmesine yer olmadığına, 5-Davacılar kendilerini vekil ile temsil ettirdiklerinden karar tarihinde yürürlükte olan Avukatlık Asgari Ücret Tarifesi uyarınca kabul edilen miktar üzerinden hesaplanan 4.081,29 TL vekâlet ücretinin davalıdan alınarak davacıya verilmesine,6-Davalı kendisini vekil ile temsil ettirdiğinden karar tarihinde yürürlükte olan Avukatlık Asgari Ücret Tarifesi uyarınca reddedilen miktar üzerinden hesaplanan 4.080,00 TL vekâlet ücretinin davacılardan alınarak davalıya verilmesine,7-Taraflarca yatırılan gider avansından harcanmayan kısmın hüküm kesinleştiğinde ve istek halinde yatıran tarafa iadesine, C) İSTİNAF İNCELEMESİ YÖNÜNDEN 1-Davacılar tarafından yatırılan 31,40 TL istinaf karar harcının istek halinde ve karar kesinleştiğinde kendisine iadesine,2-Davacılar tarafından yapılan 85,70 TL istinaf kanun yoluna başvurma harcı, 701,30 TL posta ve tebligat gideri, 500,00 TL bilirkişi gideri olmak üzere toplam 1.201,30 TL istinaf yargılama giderinin davalıdan alınarak davacı tarafa verilmesine,4-İstinaf incelemesi sırasında duruşma açıldığından ve davacılar kendilerini vekil ile temsil ettirdiklerinden karar tarihinde yürürlükte olan Avukatlık Asgari Ücret Tarifesi uyarınca hesaplanan 4.080,00 TL vekalet ücretinin davalıdan alınarak davacılara verilmesine,Dair taraf vekillerinin yüzüne karşı, duruşmalı olarak yapılan inceleme sonucunda, miktar yönünden HMK'nın 362/1-a maddesi gereğince kesin olmak üzere oybirliği ile karar verildi. 26/11/2020"
"2017_892_2018_1893_428322800.html","16. HUKUK DAİRESİ","2017/892 Esas","2018/1893 Karar","30/11/2016","Tazminat (Ticari Satımdan Kaynaklanan)","GEREĞİ DÜŞÜNÜLDÜ: Davacı vekili tarafından verilen dava dilekçesinde özetle; davacı şirketin 1985 yılından beri deri kimyasalları ithalat, pazarlama ve satış İşi ile iştigal ettiğini,davacı ile davalı şirket arasında 2000 yılından başlayarak 2015 yılı ekim ayı ortalarına kadar devam eden ve davalıya ait çeşitli markalı deri kimyasalı ürünlerinin Türkiye pazarındaki satış ve pazarlaması bakımından müvekkiline distribütörlük/tek satıcılık hak ve sıfatı veren bir sözleşme ilişkisi mevcut olduğunu, bugüne kadar gelinen süreçte, taraflar arasındaki distribütörlük-tek satıcılık sözleşmesi gereğince müvekkili şirketin bu sıfatının sonucu ve gereği olarak bahse konu malların tanıtımı, satışı, Türkiye'deki pazara girmesi ve bu pazarda pay sahibi olması için oldukça ciddi ticari faaliyetler yürüttüğünü, bahse konu ürünlerin bu süreçte sadece müvekkili şirket vasıtasıyla ülkeye geldiğini ve piyasaya sürüldüğünü, Bu duruma paralel biçimde, taraflar arasındaki ticari ilişkinin karşılıklı güven ve iyi niyet çerçevesinde yürüdüğünü,hal böyle iken, 2015 yılı başlarından itibaren davalı şirket tarafından bahse konu tek satıcılık/distiribütörlük sözleşmesi ilişkisine ve hukuka açıkça aykırı biçimde, müvekkili şirketin siparişlerine cevap verilmemeye başlandığını ve sipariş edilen malların gönderilmediğini, müvekkilinin tüm yazışma ve çalışmalarına rağmen durumun değişmediğini, halihazırda davalı tarafından müvekkili şirkete gönderilen ve fakat müvekkilinin sipariş ettiği ancak davalı şirket tarafından haksız biçimde gönderilmemiş bulunan başka mallar nedeniyle atıl duruma düştüğünü, gönderilmeyen mallar nedeniyle ekonomik bir değeri oluşmadığını, ciddi miktarda malın da müvekkili şirket deposunda kaldığını,Bu nedenle de müvekkili şirketin büyük zarara uğradığını,davalı şirketin ekte listesi ve suretleri bulunan faturalardan da anlaşılacağı üzere bu malların toplam bedeli olan 152.014 Euro'yu da müvekkiline ödemek durumunda olduğunu, davalı şirketin sözleşmenin feshine yol açan işbu haksız ve hukuka aykırı eylemleri neticesinde, müvekkili şirketin önemli miktarda kâr kaybına maruz kaldığını Anılan ve resen öngörülecek gerekçelerle, müvekkil şirket ile davalı şirket arasındaki distribütörlük sözleşmesinin haklı feshi nedeniyle, fazlaya dair hakları saklı kalmak kaydı ile şimdilik, 285.267- Euro müşteri(portföy) tazminatı ve müvekkilinin elinde kalan malların değeri olan 152.014- Euro olmak Üzere toplam 437.281- Euro'nun davalıdan dava tarihinden itibaren işleyecek, 3095 sayılı kanun gereğince bankaların döviz mevduat hesaplarına uyguladıkları en yüksek faiz oranında faizi ile birljkte^-tahsiline, yargılama giderleri ile vekâlet ücretinin davalıya yüklenmesine karar verilmesini talep ve dava ettiği görülmüştür. Davalı vekilince verilen davaya cevap dilekçesinde özetle; taraflar arasında herhangi bir yazılı sözleşme bulunmadığını ve herhangi bir şekilde taraflar arasındaki uyuşmazlıkta yetkili mahkeme yeri belirlenmemiş bulunduğu göz önüne alınarak; MÖHUK 40. Madde ve HMK 6. Madde amir hükümleri gereği söz konusu davanın görüleceği yerin, davalı Şirketin ikametgahının bulunduğu İTALYA / PISA mahkemeleri olduğunu, Mahkemenin yetkisiz olduğunu, bu nedenle davanın esasına girilmeksizin davanın usul hukuku açısından yetki bakımından reddi gerektiğini , ayrıca davacıyla davalı arasında distiribütörlük veya tek satıcılık adı altında her hangi bir sözleşme bulunmadığını , davanın haksız ve kötü niyetle açıldığını , davacı siparişi üzerine satın aldığı ve deposunda bulunan malların bedelini talep etmesinin hiç bir hukuki dayanağının bulunmadığını da belirterek davanın esastan reddini istemiştir . Ilk derece mahkemesinin ön inceleme duruşmasında davalı tarafın yetki itirazını incelediği ve davalı şirketin İtalya'da olması ve şirket yerleşim yerinin PISA/İTALYA olduğunu da gözeterek 5718 sayılı MÖHUK 40.maddesine göre Türk Mahkemelerinin milletlerarası yetkisini iç hukukun yer itibarıyla yetki kuralları tayin eder hükmünün yaptığı atıfla yetkiye ilişkin genel düzenleyicisi yasa olan 6100 sayılı HMK 6.maddesine dayanarak dava dilekçesinin yetki yönünden reddine karar verdiği görülmüştür. Davacı vekilinin istinaf dilekçesinde; davalı taraf ile davacı arasında 2000 yılından 2015 yılı Ekim ayına kadar sürmüş bir tek satıcılık ilişkisinin ve sözleşmesinin bulunduğunu, bu tür sözleşmelerin yazılı olma zorunluluğunun da bulunmadığını, yetki itirazının mahkemece değerlendirilirken davacıya akdi ilişkinin varlığının ispat imkanının tanınması gerektiğini, akdi ilişkinin varlığının saptanması halinde ise HMK 10.maddenin uygulanabileceğini, somut davada sözleşmenin ifa yeri mahkemesi İstanbul Anadolu Asliye Ticaret Mahkemelerinin yetkili olduğunu, davalı vekilinin TBK 89/1 maddesi doğrultusunda itirazının somut olaya uymadığını, müvekkilinin alacaklı konumunda olduğunu, ifa yerinin de müvekkili şirketin merkezinin bulunduğu yer olduğunu, yetki itirazının reddinin gerekli ve zorunlu olduğunu, kararın bozulması gerektiğini, ayrıca kararın doğru olduğu düşünülse dahi dava yetkisizlik gerekçesiyle usulden reddedildiğinden davalı yararına maktu vekalet ücretine hükmedilmesi gerektiğini, 2016 yılı Avukatlık Asgari Ücret Tarifesinin 7/1 "" Görevsizlik veya yetkisizlik nedeniyle dava dilekçesinin reddine, davanın nakline veya davanın açılmamış sayılmasına ön inceleme tutanağı imzalanıncaya kadar karar verilmesi durumunda Tarifede yazılı ücretin yarısına, ön ince¬leme tutanağı imzalandıktan sonra karar verilmesi durumun¬da tamamına hükmolunur. Şu kadar ki, davanın görüldüğü mahkemeye göre hükmolunacak avukatlık ücreti, Tarifenin ikinci kısmının ikinci bölümünde yazılı miktarları geçemez” maddesine göre ücretin miktarının 1.800 TL iken yerel mahkemece nisbi ücret hükmedilmesinin de hukuka aykırı olduğunu, kararın kaldırılmasını talep ettiklerini beyan ettiği görülmüştür. İlk derece mahkemesinin kararına dayanak yaptığı MÖHUK 40.maddede ""Türk Mahkemelerinin milletlerarası yetkisini iç hukukun yer itibarıyla yetki kuralları tayin eder."" hükmü düzenlenmiştir. İlk derece mahkemesinin kararına dayanak yaptığı HMK 6/1 maddesinde ""Genel yetkili mahkeme davalı gerçek veya tüzel kişinin davanın açıldığı tarihteki yerleşim yeri mahkemesidir."" hükmü düzenlenmiştir. GEREKÇE: İstanbul Anadolu 5. Asliye Ticaret Mahkemesi'nin 30/11/2016 tarihli 2016/185 esas 2016/714 karar sayılı ilamıyla davalı yanın İtalyan menşeili şirket olması nedeniyle 5718 sayılı MÖHUK 40.maddeyi yollamasıyla HMK 6.Madde çerçevesinde dava dilekçesinin yetki yönünden reddine karar verildiği, davacı vekilinin istinaf dilekçesinde ticari kayıtlar incelenerek taraflar arasında tek satıcılık distribütörlük yönünde anlaşma bulunduğunun anlaşılabileceğini, sözleşmenin ifa yerinin mahkemenin yetki çevresinde bulunduğunu, sözleşmeden kaynaklı tazminat davalarının tazminat alacaklısının ikame yerinde açılabileceğini, ayrıca karar tarihinde yürürlükte olan ...Ü.T'nin 7/1 maddesi gereğince maktu vekalet ücreti tayin etmek gerekirken nisbi vekalet ücretine hükmedildiği gerekçesiyle yerel mahkeme kararının kaldırılmasını talep ettiği anlaşılmıştır. Davalı şirketin İtalyan menşeili olduğu göz önüne alınarak uyuşmazlığın çözümünde Türk Mahkemeleri'nin milletler arası yetkisinin bulunup bulunmadığının tespitinde MÖHUK 40.madde gereğince iç hukukun yer itibarıyla yetki kurallarının incelenmesi gerektiği tespit edilmiştir. Davacı vekilinin taraflar arasında 2000 yılından 2015 yılı Ekim ayı ortalarına kadar devam eden distribütörlük/ tek satıcılık anlaşması bulunduğunu, anlaşmanın haklı nedenle feshi nedeniyle müşteri (portföy) tazminatı ve elinde kalan malların değerini talep ettiklerini beyan ettiği, davalı vekilinin ise taraflar arasında herhangi bir yazılı sözleşme bulunmadığını, distribütörlük/ tek satıcılık anlaşması da bulunmadığını beyan ettiği anlaşılmışsa da davalı vekilinin cevap dilekçesinde ticari ilişkiyi kabul ettiği, davacının müvekkilinden satın aldığı ürünleri Türkiye pazarında satabilmek pazarlayabilmek için müvekkilinin markasını da kullanarak pazarlama faaliyetinde bulunduğunu beyan ettiği anlaşılmıştır. Yargıtay Genel Kurulu'nun 13/03/2014 tarihli 2013/11-630 esas 2014/332 karar sayılı kararında da belirtildiği üzere sözleşmenin feshi nedeniyle tazminat alacağının para borcunun ifasına yönelik olduğu, TBK 89.madde gereğince alacaklının ödeme zamanında ikamet ettiği yerde ödenmesi gerektiği, HMK 10.madde gereğince davacının kendi ikamet adresinde dava açmasında usulsüzlük bulunmadığı görüşü Dairemizce de benimsenerek davalının taraflar arasındaki ticari ilişki bulunduğuna dair beyanı da göz önüne alınmak suretiyle, MÖHUK 40.maddenin atfı gereğince, TBK 89 ve HMK 10.madde hükümleri göz önüne alınarak davacı tazminat alacaklısının ikamet adresinde dava açabileceği kanaatine varılarak istinaf talebinin kabulüne, ilk derece mahkemesinin dava dilekçesinin yetki yönünden reddi kararının kaldırılmasına karar verilerek aşağıdaki hüküm kurulmuştur. KARAR: İstinaf talebinin KABULÜNE, İstanbul Anadolu 5. Asliye Ticaret Mahkemesi'nin 30/11/2016 gün ve 2016/185 E., 2016/714 K. Sayılı kararının KALDIRILMASINA, dosyanın esas hakkında yargılama yapılmak üzere mahkemesine GERİ ÇEVRİLMESİNE, Peşin harcın talebi halinde yatırana iadesine, İstinaf yargılama giderlerinin verilecek nihai kararda değerlendirilmesine, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Dair, dosya üzerinde yapılan inceleme sonucunda oy birliği ile ve kesin olarak karar verildi. 20/09/2018"
"2017_894_2018_1287_443333400.html","15.HUKUK DAİRESİ","2017/894","2018/1287","05/04/2017","İtirazın İptali","GEREĞİ GÖRÜŞÜLÜP DÜŞÜNÜLDÜ : Dava, eser sözleşmesi ilişkisine dayalı ve faturaya bağlı cari hesaptan kaynaklanan iş bedeli alacağının tahsili için başlatılan genel haciz yolu ile ilamsız icra takibine yönelik itirazın iptali ile icra inkar tazminatı talebine ilişkin olup; davacı şirket taşeron (alt yüklenici), davalı şirket ise yüklenici (iş sahibi)'dir. Davacı taşeron şirket vekili, müvekkili şirket ile davalı şirket arasında, dava dışı... Holding'in Pakistan'da yapılacak 50.4 MW Rüzgar Türbinleri için elektrik işlerinin yapılması hususunda anlaşma yapıldığını, sözleşme konusu işi tamamlayarak teslim ettikleri halde iş bedelinin ödenmediğini, faturaya dayalı iş bedelinin tahsili için başlattıkları icra takibine davalının haksız olarak itiraz ettiğini belirterek itirazın iptali ile %20 icra inkar tazminatının tahsilini talep etmiştir. Davalı yüklenici şirket vekili, takibe dayanak faturanın müvekkili şirketin Pakistan'daki şubesine kesildiğini, bu nedenle davanın şubeye karşı açılması gerektiğini, yapılan işin bedelinin de peşin olarak ödendiğini, takip dayanağı faturanın peşin ödeme karşılığı düzenlendiğini, ayrıca bir alacağı göstermediğini, davacı şirkete borçlu olmadıklarını bilakis alacaklı olduklarını belirterek davanın reddini talep etmiştir. Mahkemece, bilirkişi raporu hükme esas kabul edilerek davanın kısmen kabulü ile takibin 203.721,21-USD üzerinden takip tarihinden itibaren 3095 sayılı Yasanın 4/a maddesi gereği belirlenen faiz oranları uygulanmak suretiyle devamına, alacak likit olduğundan 440.034,18-TL'nin %20'si inkar tazminatının davalıdan tahsiline, aşan istemin reddine dair verilen karar davalı şirket vekilince süresinde ve usulünce istinaf edilmiştir. Davalı yüklenici şirket vekili istinaf talep dilekçesinde özetle; takibe konu faturanın müvekkili davalı şirketin Pakistan'da bulunan şubesi adına düzenlendiğinden bahisle, müvekkili şirket aleyhine takip yapılması ve dava açılmasının mümkün olmadığından davanın husumet nedeniyle reddine karar verilmesi gerektiğini, taraflar arasında imzalı bir sözleşme olmadığını, itirazlarının işin yapılmadığına değil takip konusu faturaya olduğunu, faturanın kendilerine tebliğ edilmediğini ve şirket ticari defterlerinde de kayıtlı olmadığını, takip konusu faturanın geçici kabulden 5 ay sonra düzenlendiğini, hiç bir şekilde davacı şirkete borçlu olmadıklarını ve bilakis alacaklı olduklarını belirterek yerel mahkeme kararının kaldırılarak davanın tümden reddine karar verilmesini talep etmiştir. Dosya kapsamından, taraflar arasında elektrik işlerinin yapılmasını konu alan sözlü eser sözleşmesi ilişkisi olduğu ihtilafsızdır. Davalı yüklenici şirketin cevap, ikinci cevap dilekçesi ile aşamalardaki ve istinaf dilekçesindeki beyan ve savunmalarında işin yapılmış olmasına, kesilen faturaya ve bedeline bir itirazı olmadığı gibi, bilakis iş bedelinin ödendiğini belirterek, icra talebine konu faturanın ödenen iş bedeline karşılık kesilen fatura olduğuna yönelik beyanda bulunduğu anlaşılmaktadır. Bu durumda taraflar arasındaki uyuşmazlık esasen iş bedelinin ödenip ödenmediği noktasındadır. Dosya kapsamından davalının ödeme iddiasının ispatına yarar herhangi bir belge sunmadığı anlaşılmaktadır. Davalı taraf dava dilekçesi ve delil listesinde açıkça yemin deliline de dayandığına göre, ödeme iddiasının yeminle isbatı için bu hususta karşı tarafa yemin teklifi etme hakkı olduğu hatırlatılmalı ve sonucuna göre sair usuli işlemler tamamlanıp esasa ilişkin karar verilmesi gerekir. Davalının istinaf talebi, belirtilen eksiklik nedeniyle Dairemizce duruşmalı olarak incelenmiş ve davacı şirket yetkilisi yeminli beyanında davalı şirket tarafından yapılan ödemelerin mahsup edilerek takip yapıldığını, başka ödeme olmadığını, iş bedeline ilişkin talep dayanağı fatura bedelinin ödenmediğini belirtmiştir. Sonuç olarak, Dairemizce ödeme hususunda davalı taraf yemin ettirilerek tamamlanan tahkikat sonucuna göre, mahkeme gerekçesi dosya kapsamına, usul ve yasaya uygun olmakla davalı tarafın istinaf talebinin reddine karar verilmesi gerekmiştir. HÜKÜM: Gerekçesi yukarıda açıklandığı üzere; 1-Davalı vekilinin istinaf talebinin REDDİNE, 2-Alınması gereken 30.058,74-TL nisbi istinaf karar harcından davalı tarafça peşin olarak yatırılan 7.514,69-TL harcın mahsubu ile bakiye 22.544,05-TL harcın davalıdan alınarak HAZİNEYE GELİR KAYDINA, 3-Davalı tarafça yapılan istinaf yargılama giderlerinin üzerinde bırakılmasına, 4-İstinaf incelemesi sırasında duruşma açıldığından karar tarihinde yürürlükte olan Avukatlık Asgari Ücret Tarifesi uyarınca 2.180,00-TL vekalet ücretinin davalıdan alınarak davacı tarafa verilmesine, 5-Davalı tarafından yatırılan istinaf gider avansından harcanmayan kısmın hüküm kesinleştiğinde ve istek halinde davalı tarafa iadesine, Dair taraf vekillerinin yüzlerine karşı kararın tebliğinden itibaren 2 haftalık süre içerisinde Yargıtay'da temyiz yolu açık olmak üzere oy birliği ile karar verildi. 11/10/2018"
"2017_902_2018_717_479331800.html","8. HUKUK DAİRESİ","2017/902","2018/717","22/02/2017","Maddi Tazminat","GEREĞİ DÜŞÜNÜLDÜ: Davacı vekili dava dilekçesi ile; müvekkiline ait ... plakalı aracın Mecidiyeköy ... Sokakta park halindeyken, işleteni davalı Emniyet Müdürlüğü, sürücüsü davalı ..., ZMSS sigortacısı ... Sigorta A. Ş. olan ... plakalı aracın yandan çarpması sonucu hasarlandığını, aracın davacı tarafından yetkili sevriste tamir ettirildiğini, araçtaki hasar bedeli olan 33.309,30-TL'Nin davacı tarafından karşılandığını, kazanın meydana gelmesinde davalı ...in tam kusurlu olduğunu belirterek, fazlaya ilişkin hakları saklı kalmak kaydıyla şimdilik araç hasar bedeli olarak 33.309,30-TL, araçta oluşan değer kaybı olarak 1.000,00-TL olmak üzere toplam 34.309,30-TL tazminatın davalılardan(sigorta şirketinin poliçe limiti ile sınırlı sorumlu olmak üzere) müştereken ve müteselsilen tahsiline karar verilmesini talep etmiş, 12/10/2016 tarihli ıslah dilekçesi ile, talebini araç hasar bedeli 33.144,64-TL, değer kaybı 18.500,00-TL olmak üzere toplam 51.644,64-TL'ye yükseltmiştir. Davalı ...Sigorta A. Ş. vekili cevap dilekçesi ile; kusur durumunun tespiti gerektiğini, temerrüt oluşmadığını, sorumluluklarının poliçe limiti ile sınırlı olduğunu ileri sürerek davanın reddini talep etmiştir. Davalı ... vekili cevap dilekçesi ile; , kaza yerinde bulunan inşaat ve moloz malzemelerinden ötürü trafiğin etkilendiğini, çevresel fatörler nedeniyle kazanın meydana geldiğini, müvekkilinin kusurlu olmadığını, talep edilen tazminat miktarlarının fahiş olduğunu belirterek davanın reddini istemiştir. Davalı İçişleri Bakanlığına izafeten İstanbul Valiliği vekili cevap dilekçesi ile; kazanın yağış nedeniyle yolun kaygan olması nedeniyle meydana geldiğini, sürücü polis memuru ...'in kusursuz olduğunu beyan ederek davanın reddini talep etmiştir. Mahkemece; dosya kapsamında toplanan bilgi ve belgeler, tanık beyanları, 04/10/2016 tarihli bilirkişi heyeti raporu doğrultusunda, kazanın meydana gelmesinde davalı ...'in tam kusurlu olduğu, davacının kusursuz olduğu, araç hasar bedelinin 33.144,64-TL olduğu, davalı sigorta şirketi tarafından poliçe limiti olan 26.800,00-TL'nin yargılama sırasında ödenmesi karşılığında 17/11/2016 tarihli ""İbraname ve Sulh Anlaşması"" yapıldığı, araçta meydana gelen değer kaybının 18.500,00-TL olarak belirlendiği hususları gözönünde tutularak, ""Davanın kısmen Kabulü ile; Hasar bedeli 33.144,64 TL'den sigorta ödemesi olan 26.800,00 TL'nin mahsubu ile bakiye 6.344,64 TL hasar bedelinin dava tarihi 26/03/2015 tarihinden itibaren işleyecek ve hesaplanacak yasal faiziyle birlikte davalılar ... ve İçişleri Bakanlığından alınarak davacıya ödenmesine, Değer kaybı tazminatı 18.500 TL'nin de dava tarihi 26/03/2015 tarihinden itibaren işleyecek ve hesaplanacak yasal faiziyle birlikte davalılar ... ve İç İşleri Bakanlığından alınarak davacıya ödenmesine"" karar verilmiş, karara karşı davalılar ... vekili ile İçişleri Bakanlığına izafeten İstanbul Valiliği İl Emniyet Müdürlüğü vekili tarafından süresi içinde istinaf yoluna başvurulmuştur. Davalı ... vekilinin istinaf sebepleri; kusurun davalıya ait olmamasına rağmen davalının tam kusurlu olarak kabul edilerek hüküm verildiği, değer kaybının fahiş olarak belirlendiği hususlaına ilişkindir. Davalı İçişleri Bakanlığına izafeten İstanbul Valiliği İl Emniyet Müdürlüğü vekilinin istinaf sebepleri; kusur durumunun yanlış belirlendiği, araç değer kaybının fahiş olarak belirlendiği hususlarına yöneliktir.Dava, trafik kazası nedeniyle araç hasarı ve araçtaki değer kaybı zararının tazmini talebine ilişkin bulunmaktadır. İstinaf edenin sıfatına, istinafın kapsam ve nedenine, dosya içerisindeki bilgi ve belgelere, mahkeme kararının gerekçesinde dayanılan delillerin tartışılıp değerlendirilmesinde, hükme esas alınan 04/10/2016 tarihli bilirkişi heyeti raporunun olaya, oluşa ve Yargıtay uygulamalarına uygun denetlenebilir gerekçeler içermesine, kazanın meydana gelmesinde davalı tarafın % 100 oranında kusurlu bulunmasına, davalı tarafça olayın farklı bir şekilde meydana geldiğine ilişkin dosyaya herhangi bir delil sunulmamasına, aracı park halinde bulunan davacının kusursuz oluşuna, Yargıtay uygulamaları doğrultusunda uzman bilirkişi heyeti tarafından aracın modeli, markası, özellikleri(araç 2012 model BMW 5.20 D araç olup kaza tarihinde 63.312 km'dedir), hasarı, yapılan onarım işlemleri, kilometresi, olay tarihindeki yaşı, davacı tarafın iddiaları, davalının savunmaları ve tüm dosya kapsamı birlikte değerlendirilerek aracın kaza öncesi hasarsız ikinci el piyasa rayiç değeri ile kaza meydana geldikten ve tamir edildikten sonraki ikinci el piyasa rayiç değeri arasındaki farka göre değer kaybının zararının belirlenmesi(Yargıtay 17. Hukuk Dairesi'nin 14/06/2017 tarih ve 2016/13290 E., 2017/6752 K sayılı kararı) karşıında, mahkemece bu rapor dikkate alınarak hüküm kurulmasında usul ve yasaya aykırılık bulunmamasına göre; davalılar vekillerinin tüm istinaf taleplerinin reddi gerekmiştir. (HMK 353/1-b/1). HÜKÜM: Gerekçe uyarınca; 1-Usûl ve yasaya uygun İstanbul 14. Asliye Ticaret Mahkemesi'nin 22/02/2017 tarih ve 2015/328 E., 2017/140 K. sayılı kararına karşı davalılar ... vekili ve İçişleri Bakanlığına izafeten İstanbul Valiliği İl Emniyet Müdürlüğü vekili tarafından yapılan istinaf talebinin HMK 353/1-b(1) maddesi gereğince ayrı ayrı ESASTAN REDDİNE, 2- Alınması gerekli 2.264,11-TL istinaf karar ve ilam harcından davalı ... tarafından peşin olarak yatırılan 566,50-TL harcın mahsubu ile bakiye 1.697,61-TL karar ve ilam harcının davalı ...'den alınarak Hazineye gelir kaydına, davalı İçişleri Bakanlığına izafeten İstanbul Valiliği İl Emniyet Müdürlüğü harçtan muaf olduğundan aleyhine harca hükmedilmesine yer olmadığına, 3- İncelemenin duruşmasız olarak yapılması nedeniyle taraflar yararına avukatlık ücreti takdirine YER OLMADIĞINA, 4- İstinaf yasa yoluna başvuran davalılar tarafından yapılan giderlerin takdiren kendi üzerlerinde bırakılmasına, Dosya üzerinde yapılan inceleme sonucunda 24/11/2016 tarihli ve 6763 sayılı Kanunun 42 nci maddesi ile değişik HMK.m.362/1-a hükmü gereğince kesin olmak üzere, oy birliğiyle karar verildi.26/06/2018."
"2017_903_2018_1976_431014000.html","16. HUKUK DAİRESİ","2017/903 Esas","2018/1976 Karar","18/10/2016","İtirazın İptali (Ticari Satımdan Kaynaklanan)","GEREĞİ DÜŞÜNÜLDÜ: Davacı vekilinin dava dilekçesinde; müvekkilinin /... adı altında faaliyet gösterdiğini, faturalardaki malların teslimi ve bedelin ödenmesi konusunda anlaştıklarını, 10/09/2013 tarihli ...seri numaralı fatura ve 11/09/2013 tarihli ... seri numaralı faturaları tanzim ettiklerini, malların 10/09/2013 tarihli ... Kargo vasıtasıyla fatura da eklenerek gönderildiğini, aynı balonlardan 30 adedinin 11/09/2013 tarihli fatura kesilerek 13/09/2013 tarihli ... Lojistik taşıma irsaliyesiyle davalı şirkete gönderildiğini, davalının ödemediğini, Adana... Noterliğinin 24/07/2014 tarih ve ...yevmiye numaralı ihtarnamesiyle fatura bedellerinin ödenmesinin ihtar olunduğunu, 31/07/2014 tarihinde tebliğ edildiğini, itiraz edilmediğini, ödeme de yapılmadığını, haksız yere takibe itiraz edildiğini beyanla Bursa ... İcra Müdürlüğünün... esas sayılı icra dosyasına yapılan itirazın iptali % 20 inkar tazminatı talebinde bulunmuştur. Davalı vekilinin cevap dilekçesinde müvekkili şirketin davacının ürettiği malların ticari satışını gerçekleştirdiğini, ticari ilişkinin yazılı yapılmadığını, sözlü anlaşmaya göre müvekkilinin davacının işiyle iştigal etmek üzere münhasır bir satış elemanı çalıştırarak çalışanın ücret, SGK ve giderlerini karşılayarak fatura edeceğini, ... isimli kişiyi 27/09/2012 tarihinde işe aldığını, 16/02/2013 tarihine kadar çalıştığını, işçilik alacaklarını müvekkilinin ödeyerek davacıyı fatura ettiğini, müvekkilinin davacının ürettiği balonların toptan satışını gerçekleştirdiğini, müşterilerin keşide ettiği fiyat farkı faturaları kestiğini, cari hesap doğrultusunda davacıya fiyat farkı faturaları kestiğini, buna göre davacının müvekkiline borçlu olduğunu beyanla davanın reddini talep etmiştir. Dosya kapsamında 15/03/2016 tarihli mali müşavir bilirkişiden rapor alındığı, raporda davacı tarafın dosyaya sunduğu işletme defterinin taraflar arasındaki alacağın tespiti yönünde delil niteliği taşımadığı, davalı tarafça sunulan cari hesap ekstresinden ticari ilişkinin 2013 yılı öncesine dayalı olduğu ve 2014 yılına taştığı, davacının ise ticari ilişkinin 2013 yılı Ağustos ayında başladığını iddia ettiği, bu defter ve belgelere göre davacının alacaklı olup olmadığının tespitinin mümkün olmadığını, BA BS formlarının celbi gerektiğini beyan ettiği görülmüştür. Dosya kapsamında 06/05/2016 tarihli mali müşavir bilirkişiden rapor alınmış, davalı tarafın süresi içinde ticari defterlerini sunmadığı bu nedenle incelemenin gerçekleşmediği beyan edilmiştir. Davalı vekilinin 17/04/2015 tarihli cevap dilekçesi ekinde cari hesap ekstresini ...'ın iş yeri sigorta bildirimi belgesini, davacı tarafa kesilen 2 adet fatura örneğini ibraz ettiği görülmüştür. Davacı vekilinin dava dilekçesi ekinde davalı şirkete keşide edilen Adana ... Noterliğinin 24/07/2014 tarihli ... yevmiye numaralı ihtarname örneğini ve davalı tarafa düzenlenen fatura örneklerini ibraz ettiği görülmüştür. Bursa 2. Asliye Ticaret Mahkemesinin 18/10/2016 tarihli 2015/366 esas, 2016/1020 karar sayılı ilamıyla davacının davasını ispat edemediğinden reddine karar verdiği görülmüştür. Davacı vekilinin süresinde ibraz ettiği istinaf dilekçesinde; davalı tarafın süresinde ticari evraklarını sunmadığını, Osmangazi Vergi Dairesinden BA ve BS formlarının incelenmesi gerektiğini, bilirkişi raporunda dile getirilen evrakların davalı tarafça ibrazının sağlanarak devamında inceleme yaptırılması gerektiğini, davalının ... ünvanlı iş yeri ile ticari faaliyetini müvekkiline mal etmeye çalıştığını, davalının yargılamanın uzatılmasına sebebiyet verdiğini beyanla kararın bozularak davanın kabulünü talep ettiği görülmüştür. GEREKÇE: Bursa 2. Asliye Ticaret Mahkemesinin 2015/366 esas 2016/1020 karar sayılı ilamıyla davacı tarafın ticari defterleri üzerinde inceleme yapılmasına karar verildiği, alınan 11/03/2016 tarihli raporda davacı defterlerinin usulüne uygun tutulmadığı için, sahibi lehine delil olma niteliğinin bulunmadığı, davalı tarafın ise defterlerini ibraz etmemesi nedeniyle, davalı defterleri üzerinde bilirkişi incelemesi yaptırılamadığı, davacının da davasını başka delillerle ispat edemediği gerekçesiyle davanın reddine karar verildiği görülmüştür. Davalı tarafın cevap dilekçesinde davacı taraf ile aralarında sözlü anlaşma bulunduğunu, davacının üretmiş olduğu balonların toptan satışını gerçekleştirdiğini, ancak fiyat farkı faturaları doğrultusunda davacıya fiyat farkı faturaları kestiğini, iddia ettiği davacı vekilinin Osmangazi Vergi Dairesinden BA ve BS formlarının celp edilerek incelenmesi gerektiğini beyan ettiği anlaşılmışsa da mahkemece davalı şirketin vergi dairesinden BA BS formlarını celp etmediği gibi davalı şirketin ticari defterleri üzerinde inceleme yapılmasına karar verilmişse de ticari defterlerin ve dayanak belgelerin ibrazı için davalı vekiline kesin süre vermediği, kesin süre içerisinde ticari defterler ve dayanak belgelerin ibraz edilmemesi halinde davalı vekilinin savunmalarının ispatı yönünde bu defter ve dayanak belgelere dayanmaktan vazgeçmiş sayılacağının ihtar olunmadığı göz önüne alınarak eksik inceleme yapıldığı davacı delillerinin hiç incelenmediği göz önüne alınarak ilk derece mahkemesinin kararının kaldırılarak; davalı şirketin Osmangazi Vergi Dairesinden BA ve BS formlarının celp edilerek ayrıca davalı şirketin uyuşmazlığa konu döneme ilişkin ticari defter ve dayanak belgelerin ibrazı için davalı vekiline kesin süre verilerek, kesin süre içerisinde ticari defterler ve dayanak belgelerin ibraz edilmemesi halinde davalı vekilinin savunmalarının ispatı yönünde bu defter ve dayanak belgelere dayanmaktan vazgeçmiş sayılacağının ihtar olunması, daha sonra yapılacak inceleme neticesinde karar verilmesi kanaatiyle dosyanın mahkemesine gönderilmesine karar verilmiştir. KARAR: HMK 353/1-a/6 maddesi gereğince istinaf talebinin kabulüne, Bursa 2. Asliye Ticaret Mahkemesinin 2015/366 esas 2016/1020 karar sayılı kararının KALDIRILMASINA, yukarıda açıklanan gerekçeyle yeniden yargılama yapılmak üzere dosyanın mahkemesine GÖNDERİLMESİNE, Peşin alınan maktu istinaf karar harcının talebi halinde yatırana iadesine, İstinaf yargılama giderlerinin verilecek nihai kararda değerlendirilmesine, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Dair, dosya üzerinde yapılan inceleme sonucunda oy birliği ile ve kesin olarak karar verildi. 28/09/2018"
"2017_904_2018_1991_431521600.html","16. HUKUK DAİRESİ","2017/904 Esas","2018/1991 Karar","03/11/2016","Menfi Tespit (Kambiyo Senetlerinden Kaynaklanan)","GEREĞİ DÜŞÜNÜLDÜ: Davacı vekili dava dilekçesi ile; davalı alacaklı tarafından dava dışı ... hakkında başlatılan Bursa ...İcra Müdürlüğünün ...esas sayılı dosyasında müvekkiline gönderilen haciz ihbarnamelerine itiraz edilmediğinden, borçlu olduğundan bahisle 04/12/2015 tarihinde muhafaza işlemi için işyerine gelindiğinde haberdar olduğunu, müvekkilinin oturmadığı adreslerine haciz ihbarnamelerinin gönderildiğini, tebligat yapılan adrese uğramadan müvekkilinin mernis adresinde haciz ve muhafaza işlemi yapıldığını, alacaklı tarafın kötü niyetli olduğunu , davalıya borçlu olmadığın, haksız icra tehdidi altında yapılan haciz ve muhafaza işlemleri neticesinde zarara uğrayan müvekkilinin zararının giderilmesini gerektiğini belirterek, , Bursa ...İcra Müdürlüğünün ... esas sayılı dosyası nedeniyle müvekkilinin davalıya borçlu olmadığının tespitini talep ve dava etmiştir. Davalı vekilinin cevap dilekçesinde; Bursa 7. İcra Hukuk Mahkemesinin 2015/1183 esas sayılı kararıyla tebligatların usulüne uygun olduğunun tespit edilerek davacının şikayetinin reddedildiğini, davanın da İİK 89/3 maddesi gereğince süresinde açılmadığını, 3.haciz ihbarnamesini 20/07/2015 tarihinde davacıya tebliğ edildiğini, davanın 8 ay sonra 24/03/2016 tarihinde açıldığını, davanın reddine karar verilmesi gerektiğini, ayrıca davacının adreslerinde de 19/10/2015 - 12/11/2015 ve 04/12/2015 tarihlerinde davacının huzurunda 3 kez haciz işlemi yapıldığını, davanın 24/03/2016 tarihinde süresinden sonra açıldığını ve şikayet davası tarihinden sonra da 15 gün geçtikten sonra dava açıldığını beyanla davanın reddini talep etmiştir. Bursa 2. Asliye Ticaret Mahkemesinin 03/11/2016 tarihli 2016/404 esas, 2016/1097 karar sayılı kararıyla davacıyı 3.haciz ihbarnamesinin 20/07/2015 tarihinde tebliğ edildiği, tebliğ tarihinden sonra 24/03/2016 tarihinde 15 günlük yasal süre geçildikten sonra dava açıldığından davanın reddine, davacının dava konusu haciz ihbarnamelerinden haberdar olmasına rağmen haciz ihbarnamelerine itiraz etmediği gibi süresinde dava açmadığı ve davalı alacaklının alacağını almasını geciktirdiğinden davalı yararına reddedilen miktarın % 20'si üzerinden 7.000 TL kötüniyet tazminatına hükmedilmesine karar verildiği görülmüştür. Davacı vekilinin süresinde ibraz ettiği istinaf dilekçesinde; icra dosyasından tebliğe çıkarılan İİK 89 haciz ihbarnamelerinin usulüne uygun olarak tebliğ edilmediğini, müvekkilinin yıllar önce oturduğu, "".. Osmangazi/Bursa"" adresine tebliğ edildiğini, haciz ihbarnamelerinden müvekkilinin 04/12/2015 tarihinde muhafaza işlemi için gelindiğinde haberdar olduğunu, davalı alacaklı görünen tarafın tebligat çıkarılan adrese değil, MERNİS adresine haciz ve muhafaza için geldiğini, bu durumun dahi alacaklının kötü niyetini kanıtladığını, Bursa 7. İcra Hukuk Mahkemesinin 2015/1183 esas - 2015/1118 karar sayılı kararının maddi anlamda kesin hüküm teşkil etmediğini, hiçbir değerinin bulunmadığını, asıl borçlunun müvekkilinden hiçbir alacağının bulunmadığını, davanın menfi tespit davası olduğunu, takipte yapılan işlemlerin temelden yoksun olduğunu beyanla yerel mahkemenin kararının kaldırılmasını, davanın kabulünü talep etmiştir. Bursa .. İcra Müdürlüğünün ...esas sayılı icra dosyasının incelenmesinde 1.haciz ihbarnamesinin davacıya ""...Osmangazi/Bursa"" adresinde 01/06/2015 tarihinde, 2.haciz ihbarnamesinin aynı adreste 23/06/2015 tarihinde, 3.haciz ihbarnamesinin aynı adreste 20/07/2015 tarihinde Tebligat Kanunu 21.madde hükümlerine göre tebliğ edildiği, davalının 04/12/2015 tarihli haciz tutanağı ile huzurunda adresinde menkul haczi işleminin uygulandığı, yine 12/11/2015 tarihinde huzurunda haciz işlemi uygulandığı görülmüştür. İcra dosyasına Bursa 7. İcra Hukuk Mahkemesinin 18/12/2015 tarihli 2015/1183 esas, 2015/1118 karar sayılı ilamının ibraz edildiği, incelenmesinde davacı ... tarafından Bursa .. İcra Müdürlüğünün ... sayılı icra dosyasında haciz ihbarnamelerinin usulsüz tebliğ işleminin iptali için dava açıldığı, mahkemenin tüm tebliğlerin 7201 sayılı Kanunun 21.maddesi ve tüzüğün 28.maddesi hükümlerine uygun olduğunun anlaşıldığı gerekçesiyle davanın reddine karar verdiği görülmüştür. GEREKÇE: Bursa 2. Asliye Ticaret Mahkemesinin 03/11/2016 tarihli 2016/404 esas 2016/1097 karar sayılı kararıyla, davacıya 3.haciz ihbarnamesinin 20/07/2015 tarihinde tebliğ edildiği, 15 günlük yasal sürenin geçirildiği gerekçesiyle davanın reddine karar verdiği, davacının ise haciz ihbarnamelerinin usulüne uygun tebliğ edilmediği, icra hukuk mahkemesinin kararının maddi anlamda kesin hüküm teşkil etmediği, asıl borçlunun müvekkilinden alacağının bulunmadığını ileri sürerek istinaf talebinde bulunduğu anlaşılmıştır. İİK 89/3 maddesinde 3.şahsın, 3.haciz ihbarnamesinin tebliğinden itibaren ""15 gün içerisinde"" parayı icra dairesine ödemesi veya menfi tespit davası açması gerektiğinin düzenlendiği, davacıya 3.haciz ihbarnamesinin 20/07/2015 tarihinde tebliğ edildiği, davacı tarafça tebligatların usulsüz olduğu iddia edilmişse de, davacının Bursa 7. İcra Hukuk Mahkemesinin 2015/1183 esas sayılı dosyasında tebligat usulsüzlüğünden dolayı açmış olduğu şikayet davasında, 18/12/2015 tarihli 2015/1118 karar ile davanın reddine karar verildiği, her ne kadar kararın kesinleşmediği anlaşılmışsa da, davacının tebligatların usulsüz olduğuna dair kesinleşmiş mahkeme kararı sunamadığı gibi, dava dilekçesinde de haciz ihbarnamelerinden 04/12/2015 tarihinde muhafaza için gelindiğinde haberdar olunduğunu beyan ve kabul ettiği, davanın ise davacının kabul ettiği tarihten 3 Ay 20 gün geçtikten sonra 24/03/2016 tarihinde açıldığı, mahkeme kararının davanın süresinde açılmadığına ilişkin kararının yerinde olduğu kanaatiyle davacı vekilinin istinaf talebinin esastan reddine karar verilmiştir. KARAR: 6100 sayılı HMK.'nın 353/1-b-1 maddesi gereğince yerinde görülmeyen istinaf isteminin ESASTAN REDDİNE, Alınması gereken 35,90 TL harçtan peşin alınan 31,40 TL harcın mahsubu ile bakiye 4,50 TL eksik harcın davacıdan alınarak hazineye irat kaydına, İstinaf yargılama giderlerinin davacı üzerinde bırakılmasına, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Dair, dosya üzerinde yapılan inceleme sonucunda iş bu kararın tebliğinden itibaren 2 hafta içinde Yargıtay temyiz yolu açık olmak üzere oy birliği ile karar verildi. 28/09/2018"
"2017_910_2018_1113_443294400.html","12. HUKUK DAİRESİ","2017/857","2018/1273","17/11/2016","İtirazın İptali","T.C. İSTANBUL BÖLGE ADLİYE MAHKEMESİ 12. HUKUK DAİRESİ DOSYA NO: 2017/857 KARAR NO : 2018/1273 T Ü R K M İ L L E T İ A D I N A İ S T İ N A F K A R A R I İNCELENEN KARARIN MAHKEMESİ: İSTANBUL 18. ASLİYE TİCARET MAHKEMESİ TARİHİ : 17/11/2016 NUMARASI : 2014/283 Esas-2016/664 Karar DAVA : İtirazın İptali İSTİNAF KARAR TARİHİ: 18/10/2018 Davanın reddine yönelik olarak verilen hükme karşı süresi içinde davacı vekili tarafından istinaf kanun yoluna başvurulması üzerine dosya içerisindeki tüm belgeler okunup, incelendi, gereği konuşulup düşünüldü. DAVA: Davacı vekili, taraflar arasında akdedilen 05/09/2011 tarihli Ortaklık Sözleşmesi uyarınca, bir taşınmaz ihalesinin davalı tarafından kazanılması ve idare ile kira sözleşmesinin imzalanması halinde söz konusu kira sözleşmesinin ortaklık sözleşmesi hükümlerine uygun olarak taraflarca kurulacak şirkete devredilmesinin kararlaştırıldığını ve ortaklığa ilişkin diğer hususların düzenlendiğini, davalı tarafça ihalenin kazanılmasından sonra taraflarca dava dışı ... Yat. Ve İnş. A.Ş.’nin kurulduğunu, ardından davalı ile idare arasında akdedilen kira sözleşmesi kapsamındaki tüm hakların bu şirkete devredildiğini, ortaklık ve şirket esas sözleşmesinin hazırlanması, idare ile yapılan sözleşmelere görüş verilmesi, proje çalışmalarının yapılması, şirketin faaliyete geçmesi yönünde gerekli çalışmaların yapılması için gerekli olan masrafların müvekkilince karşılandığını ve daha sonra payı oranında davalıya fatura edildiğini, farklı zamanlarda yapılan harcamalarla ilgili olarak davalı adına 11/09/2013 tarihli 767.000,00 TL bedelli ve 10/12/2013 tarihli 1.062.000,00 TL bedelli iki adet fatura tanzim edildiğini, fatura bedellerinin tahsili amacıyla başlatılan icra takibinin davalının haksız itirazı ile durduğunu, ancak iş bu davaya sadece 10/12/2013 tarihli 1.062.000,00 TL bedelli faturanın konu edildiğini, diğer faturaya ilişkin hakların saklı tutulduğu, davalının 10/12/2013 tarihli faturayı ticari defterlerine kaydettiğini, ancak bedelini ödemekten kaçındığını, itirazın haksız olduğunu, ayrıca TTK’nun 1530/4.maddesi uyarınca 23.589,49 TL işlemiş faiz taleplerinde de haklı olduklarını ileri sürerek davalının icra takibinde 1.062.000,00 TL asıl alacak ve 23.589,49 TL işlemiş faize yönelik itirazının iptaline, %20 oranında icra inkar tazminatına karar verilmesini talep ve dava etmiştir. CEVAP: Davalı vekili yasal sürede davaya cevap vermemiş, yasal süreden sonra sunduğu beyan dilekçelerinde, davacının dava konusu fatura karşılığında herhangi bir iş veya harcama yapmamış olmasına rağmen ödeme talep etmekte olduğunu, müvekkili ortaklık sözleşmesine ve davacının taahhütlerine güvenerek dava konusu faturayı kayıtlarına işlemişse de davacının taahhütlerini yerine getirmediğini, ancak taahhüt ettiği çalışmaları ve ödemeleri yapması halinde müvekkilinin ortaklık sözleşmesi kapsamında üzerine düşen tüm yükümlülükleri yerine getireceğini savunarak davanın reddine ve %20’den az olmamak üzere kötüniyet tazminatına karar verilmesini istemiştir. Davalı vekili 10/12/2015 havale tarihli dilekçesinde ise, sözleşmenin 8.3 maddesi uyarınca davacının dava dışı şirket için yapmış olduğu ödemelerden müvekkilinin sorumluluğunun olmadığını, davacıya geri ödemenin şirket kâr payları ve gelirleri üzerinden yapılacağını belirtmiştir. İLK DERECE MAHKEMESİ KARARI:İlk derece mahkemesince yapılan yargılama sonucunda, davacı tarafından yapılan masrafların nitelikleri ve tarihleri dikkate alındığında taraflarca yeni kurulan şirket için yapılan masraflar olduğunun anlaşıldığı, Ortaklık Sözleşmesinin “Ortağın Ödünç Vermesi” başlıklı 8.3. maddesi uyarınca bu masrafların davacıya yeni kurulacak şirket tarafından ödeneceği, bu ödeme yapılmadan şirket tarafından temettü ödemesi veya ortaklara başka ödeme yapılmayacağı, dolayısıyla bu masrafların davalı şirketten talep edilemeyeceği, davacının sözleşmesinin 16.4 maddesine dayanmasının da mümkün olmadığı, davanın sübuta ermediği gerekçesiyle davanın reddine karar verilmiştir. Bu karara karşı davacı vekili tarafından istinaf başvurusunda bulunulmuştur. İSTİNAF SEBEPLERİ: 1-Mahkemece davanın faturaya dayalı İtirazın İptali davası olduğunun dikkate alınmadığını, dava konusu faturanın her iki tarafın ticari defterlerinde de kayıtlı olduğunu, gerekçeli kararda faturadan hiç söz edilmediğini, faturanın davalı defterlerinde ve vergi dairesi kayıtlarında yer aldığının incelenmediğini, davalının faturayı kaydetmesinin borcu kabul ettiği anlamına geleceğini, dolayısıyla fatura bedelinden sorumlu tutulması gerektiğini, 2-Davalının cevap dilekçesindeki kabul beyanının dikkate alınmadığını, davalının müvekkilini yapmış olduğunu iddia ettiği ödemeleri ve çalışmaları ispata davet ettiğini, mahkemenin yapılan harcamalara ilişkin belgelerin sunulması için süre verdiğini ve taraflarınca ilgili belgelerin sunulduğunu, 3- Sözleşmenin 8.3 maddesinde, müvekkilinin dava dışı şirket için yapmış olduğu ödemeleri davalıdan talep edemeyeceği yönünde bir ifade olmadığını belirterek ilk derece mahkemesinin kararının kaldırılmasına ve davanın kabulüne karar verilmesini istemiştir.Davalı vekili istinafa cevap dilekçesinde özetle; kararın usul ve yasaya uygun olduğunu, davacının faturaya konu herhangi bir iş yapmamış olmasına rağmen haksız şekilde takip başlattığını, sözleşmenin 8.3 maddesi uyarınca davacının dava dışı şirket için yaptığı masrafları müvekkilinden talep edemeyeceğini belirterek istinaf başvurusunun reddini istemiştir. GEREKÇE: Dava, faturadan doğan alacağın tahsili amacıyla başlatılan icra takibine vâki itirazın iptali istemine ilişkindir. Davacı, taraflar arasında akdedilen Ortaklık Sözleşmesi uyarınca taraflarca kurulan dava dışı şirket için yapılan harcamalardan davalının bu şirketteki payı oranında sorumlu olduğunu ileri sürmüş, davalı ise davacının bu fatura karşılığında sözleşme kapsamında taahhüt etmiş olduğu işleri yapmayarak sürüncemede bıraktığını ve herhangi bir harcama yapmadığını, davacının taahhütlerine ve sözleşmeye güvenilerek dava konusu faturanın kayıtlarına işlendiğini, davacının taahhüt ettiği çalışmaları ve ödemeleri yapması halinde ortaklık sözleşmesi kapsamında üzerine düşen tüm yükümlülükleri yerine getireceğini savunmuş, daha sonra bu savunmasını genişleterek davacının yapmış olduğu harcamaları sözleşme hükümleri uyarınca kendisinden değil ortak kurulan şirketten talep edebileceğini savunmuştur. Dava konusu fatura incelendiğinde, davacı tarafından davalı adına ‘adınıza yapılan harcamalar’ açıklaması ile düzenlenen 10/12/2013 tarihli 1.062.000,00 TL bedelli(KDV hariç 900.000,00 TL) açık fatura olduğu görülmüştür. Dava konusu icra dosyası incelendiğinde, davacı tarafından 09/05/2014 tarihinde davalı aleyhine dava konusu fatura ile dava konusu edilmeyen 11/09/2013 tarihli 767.000,00 TL bedelli faturaya dayalı olarak 767.000,00 TL asıl alacak ve 63.965,70 TL işlemiş faiz ile 1.062.000,00 TL asıl alacak ve 52.561,73 TL işlemiş faiz üzerinden başlatılan takibin, davalının yasal sürede borca itirazı ile durduğu, iş bu davanın yasal 1 yıllık hak düşürücü sürede açılmış olduğu görülmüştür. Mahkemece davacıdan faturaya konu harcamalara ilişkin belgeleri sunması talep edilmiş, davacı ...A.Ş.’nin kurulduğu tarihten faturanın düzenlendiği tarihe kadar olan faturaya konu harcamalara ilişkin belgeleri, ayrıca fatura dışı diğer harcamalarına ilişkin belgeleri sunduklarını belirtmiş ve ekinde harcama belgeleri sunmuştur. Taraflar arasında akdedilen 05/09/2011 tarihli Ortaklık Sözleşmesi incelendiğinde, konusunun bir taşınmaz ihalesinin davalı tarafından kazanılması ve idare ile kira sözleşmesinin imzalanması halinde söz konusu kira sözleşmesinin ortaklık sözleşmesi hükümlerine uygun olarak taraflarca kurulacak şirkete devredilmesi ve ortaklığa ilişkin diğer hususlar olduğunun, 2.3 maddesinde ortakların şirkete desteği hususunun, 8.3 maddesinde ortağın şirkete ödünç vermesi hususunun, 16.4 maddesinde ortaklarca yapılacak bir kısım masraflar hususunun düzenlenmiş olduğu görülmüştür. Sözleşmenin “Ortağın Ödünç Vermesi” başlıklı 8.3 maddesi “ Şirketin ihtiyaç duyacağı proje finansmanının öz kaynak tutarı Şirket tarafından ihtiyaç duyulması halinde ... tarafından organize edilecektir. ... tarafından diğer ortaklar adına veya Şirkete borç olarak aktarılan tüm tutar öncelikle faizi ve tüm maliyeti ile birlikte, ...'in bu ödünç dolayısıyla hiçbir mali zarara kar kaybı dahil uğrayamayacağı şekilde ...'e ödenecek, bu ödeme yapılmadan temettü ödemesi veya şirket tarafından ortaklara bir başka ödeme yapılmayacaktır.” şeklinde düzenlenmiştir. Dosya kapsamında yer alan bilirkişi raporunda gerek davacının gerekse dava dışı ... A.Ş.’nin ticari defter ve kayıtlarına göre davacının bu şirketten takip tarihi itibariyle 5.205.290,23 TL alacaklı olduğu tespit edilmiştir. Öte yandan davalı taraf ticari defter ve kayıtlarını incelemeye sunmamış ise de, fatura dönemine ilişkin BA formları incelendiğinde, dava konusu faturanın vergi olarak bildirilmiş olduğu görülmüştür. Bu durumda her ne kadar Ortaklık Sözleşmesinde davacının sözleşme uyarınca dava dışı şirket için yapacağı harcamalar hususunda açık bir hüküm bulunmamakta ise de, harcamaların yapıldığının ispatı halinde yükümlülüğün yerine getirilmeye hazır olunduğu yönündeki davalı savunması ve faturanın BA formunda vergi olarak bildirmiş olması karşısında davacı tarafça faturaya konu alacağın varlığının ispat edilmiş olduğunun kabulü gerekir.(Yargıtay 19.HD.'nin 10/04/2017 tarihli 2016/7490 E., 2017/2932 K.sayılı emsal kararı). Bununla birlikte davacı tarafça işlemiş faiz talep edilmiş ise de davalının icra takibi öncesinde temerrüde düşürüldüğüne dair bilgi veya belgeye rastlanılmadığından işlemiş faiz talebi yerinde görülmemiştir. Alacak faturaya dayalı olup likit(bilinebilir,belirlenebilir) olduğundan davacı tarafın icra inkar tazminatı talebi haklı görülmüş, bununla birlilte reddedilen tutar yönünden davacı icra takibinde haksız ise de kötüniyetli olduğu ispatlanamadığından davalı tarafın kötüniyet tazminatı talebi yerinde görülmemiştir. Yukarıda açıklanan bu gerekçelerle davacı vekilinin istinaf nedenleri yerinde görüldüğünden HMK 353(1)b-2 gereğince ilk derece mahkemesinin kararının kaldırılmasına, davanın kısmen kabulüne dair aşağıdaki şekilde hüküm kurulmuştur. HÜKÜM: Yukarıda açıklanan nedenlerle: Davacı vekilinin istinaf başvurusunun KISMEN KABULÜNE; İstanbul 18.Asliye Ticaret Mahkemesi'nin 17/11/2016 Tarih 2014/283 Esas 2016/664 Karar sayılı hükmünün HMK 353(1)b-2 gereği KALDIRILMASINA; ""Davanın KISMEN KABULÜ ile; İstanbul 31. İcra Dairesi'nin 2014/12758 Esas sayılı dosyasında vaki itirazın KISMEN İPTALİNE; takibin 1.062.000,00 TL asıl alacak üzerinden ve bu tutara takip tarihinden itibaren değişen oranlarda avans faizi işletilmek suretiyle devamına, fazlaya ilişkin istemin reddine, Alacak likit olmakla, kabul edilen 1.062.000,00 TL alacağın %20’si oranındaki icra inkar tazminatının davalıdan tahsili ile davacıya verilmesine, Davalı tarafın şartları oluşmayan kötüniyet tazminatı talebinin reddine,” İlk Derece Yargılamasına ilişkin olarak; ""Alınması gereken 72.545,22 TL nispi harçtan 18.539,20 TL peşin nisbi harcın mahsubu ile bakiye 54.006,02 TL nispi karar ve ilam harcının davalıdan alınarak hazineye gelir kaydına, Davacı tarafından ödenen 18.539,20 TL peşin harcın davalıdan alınarak davacıya ödenmesine, Davacı tarafından ödenen 650,00 TL bilirkişi ücreti ile 177,00 TL tebligat ve müzekkere gideri olmak üzere toplam 827,00 yargılama giderinin kabul-red oranına göre 809,02 TL sinin davalıdan alınarak davacıya verilmesine, kalanın davacı üzerinde bırakılmasına,Davalı tarafça yapılan yargılama giderinin düşük tutarda olması nedeniyle takdiren üzerinde burakılmasına,Davacı vekili için AAÜT uyarınca takdir olunan 55.810,00 TL nispi vekalet ücretinin davalıdan alınarak davacıya ödenmesine, Davanın reddolunan kısmı üzerinden hesaplanan 2.830,73 TL nispi vekalet ücretinin davacıdan alınarak davalıya ödenmesine .Karar kesinleştiğinde ve talep halinde kullanılmayan gider avansının yatıran tarafa iadesine""İstinaf yoluna başvuran davacı tarafından yatırılan 31,40 TL peşin istinaf karar harcının istek halinde kendisine iadesine, istinaf başvuru harcı olarak yatırılan 85,70 TL’nin hazineye irad kaydına, Davacı tarafça istinaf aşamasında yapılan 39,00 TL posta gideri ve 85,70 TL harç tutarı olmak üzere toplam 124,70 TL istinaf yargılama giderinin kabul-red oranına göre 121,99 TL’sinin davalıdan alınarak davacıya verilmesine, kalanın davacı üzerinde bırakılmasına,Gerekçeli kararın bir örneğinin taraflara tebliğine,Dosya üzerinde yapılan inceleme sonucunda oybirliği ile Yargıtay temyiz yolu açık olmak üzere karar verildi. 18/10/2018"
"2017_931_2018_2039_434495000.html","16. HUKUK DAİRESİ","2017/931 Esas","2018/2039 Karar","24/11/2016","İtirazın İptali (Bankacılık İşlemlerinden Kaynaklanan)","GEREĞİ DÜŞÜNÜLDÜ: Davacı vekilinin dava dilekçesinde ; davalı ...Tic. Aş'nin asıl borçlu, davalı...'in kefil sıfatıyla imzaladığı ve genel kredi sözleşmesinden kaynaklanan, İstanbul ... İcra Müdürlüğünün ... esas sayılı icra takibine, haksız itirazın iptali ve % 20 inkar tazminatına hükmedilmesini talep ettiği görülmüştür. Davalıların dava dilekçesine cevap vermedikleri anlaşılmıştır. Davaya konu İstanbul... İcra Müdürlüğünün ... esas sayılı icra dosyasında davacı alacaklının davalı borçlular aleyhine; 7872756-7872770 numaralı borçlu cari kredi hesaplarından kaynaklanan; 2.947.019,19 TL asıl alacak, 141.456,90 TL % 48 işlemiş faiz, 7.072,85 TL işlemiş faizin % 5'i gider vergisi olmak üzere toplam 3.095.548,94 TL banka alacağının, asıl alacağa % 48 temerrüt faizi vefaizin % 5 gider vergisi ile birlikte tahsili, Gayrinakdi alacaklardan kaynaklanan;2.300.000 TL ve 122.000 TL bedelli meri teminat mektubu ile 75.160 euro bedelli meri teminat mektubu bedellerinin nakten depo edilmesi veya ilgili şubeye iadesi; teminat mektuplarının takip sırasında kısmen veya tamamen ödenmesi halinde tazmin edilen miktar üzerinden tazmin tarihinden tahsil tarihine kadar işleyecek % 48 temerrüt faizi ve vergisiyle birlikte tahsilinin talep edildiği, icra takip tarihinin 03/07/2015 olduğu görülmüştür. İstanbul 16. Asliye Ticaret Mahkemesinin 24/11/2016 tarihli 2015/1112 esas 2016/844 karar sayılı ilamıyla ""davanın kısmen kabulü ile İstanbul .. İcra Müdürlüğünün ...esas sayılı takip dosyasında takip tarihi itibariyle davacının davalılardan BCH kredisi nedeniyle 2.947.019,19TL'si asıl alacak, 137.796,40TL'si faiz, 6.889,82TL'si vergi olmak üzere toplam 3.091.705,41TL yine tazmin edilen teminat mektubu nedeniyle dava tarihi itibariyle 1.691.229,68TL asıl alacak, 27.059,60TL işlemiş faiz, 1352,98TL %5 BSMV olmak üzere 1.719.642,34TL olmak üzere toplam 4.811.347,75TL nakdi, 28.01.2014 tarihli 1046656 nolu 75.160,00Euro bedelli meri teminat mektubu riskinden kaynaklı gayrinakdi 75.160,00Euro teminat mektubu depo bedeli alacağı olduğunun tespiti ile bu miktara vaki itirazın iptali, nakdi alacağa ilişkin BCH kredisi yönünden asıl alacak 2.947.019,19TL'ye takipten , tazmin edilen teminat mektubu nedeniyle 1.691.229,68TL dava tarihinden itibaren %48 temerrüt faizi, %5 BSMV uygulanmak ve meri teminat mektubu yönünden 75.160,00 Euro'nun davacı bankada faiz getirmeyen bir hesapta depo edilmesi kaydıyla takibin diğer kayıt ve şartlarda aynen devamına,"" karar verdiği görülmüştür. Davacı vekilinin süresinde ibraz ettiği istinaf dilekçesinde; istinaf talebinin konusunu mahkemenin müvekkili banka aleyhine, davalılar lehine hükmettiği 51.980 TL tutarındaki vekalet ücreti oluşturduğunu, gerekçe kısmında sebebinin açıkça belirtilmemekle birlikte takip talebindeki nakdi alacağın 3.843, 53 TL'lik farkla devamına karar verildiğini, 2.300.000 TL bedelli mektup tazmin olduğundan bu mektubun kısmi tazmin olan kısmından ve 122.000 TL bedelli teminat mektubundan kaynaklandığını anlaşıldığını, 2.300.000 TL bedelli teminat mektubunun takip tarihinden sonra ancak dava tarihinden önce 02/09/2015 tarihinde 1.935.847,94 TL üzerinden tazmin olduğunu, 14/09/2015 tarihinde ise 137.415,96 TL tahsil edildiğini, kalan kısmın 1.798.431,98 TL olduğunu, aradaki farkın 501.568,02 TL konusuz kalan 122.000 bedelli teminat mektubu, 3.843,53 TL nakdi alacak farkı ile birlikte 627.411,55 TL üzerinden aleyhlerine vekalet ücretlerine hükmedildiği anlaşılıyorsada hesaplamada 51.980 TL tutarında vekalet ücreti doğmayacağını, Yargıtay'ın kökleşmiş içtihatlarına göre takipten sonra ancak dava açılmadan önce yapılmış olan ödemeler yönünden müvekkilinin dava açmakta hukuki yararının bulunduğunu, hukuki yarar bulunmadığı hallerde nisbi vekalet ücretine hükmedilemeyeceğini, ayrıca 122.000 TL bedelli teminat mektubunun dava tarihinden sonra 15/12/2015 tarihinde süresi dolduğunu, bu mektup yönünden hükmün hiç tesis edilmediğini, vekalet ücreti doğmasının söz konusu olamayacağını beyanla müvekkili aleyhine haksız vekalet ücretine ilişkin kararın kaldırılmasını talep etmiştir. Davalılar vekili istinaf talebine cevap dilekçesinde; davacının kısmi ödemede bulunulan meblağı ve konusuz kalan teminat mektubunu davaya konu ettiğini, reddedilen alacak miktarı yönünden nisbi vekalet ücretine takdir edilmesi gerektiğini, Yargıtay'ın takipten sonra ancak dava açılmadan önce itiraza konu meblağın ödenmesi halinde davalı yararına nisbi vekalet ücreti ödenmesi gerektiğini içtihat ettiğini beyanla istinaf talebinin reddini istemiştir. GEREKÇE: Davacı vekilinin İstanbul 16. Asliye Ticaret Mahkemesinin 24/11/2016 tarihli 2015/1112 esas 2016/844 karar sayılı ilamında davanın reddedilen kısmı yönünden davalılar lehine hükmedilen vekalet ücretinin yanlış hesaplandığını ileri sürerek istinaf talebinde bulunduğu anlaşılmıştır. Davaya konu İstanbul ... İcra Müdürlüğünün ... esas sayılı icra dosyasında; 7872756-7872770 numaralı borçlu cari kredi hesaplarından kaynaklanan toplam 3.095.548,94 TL banka alacağının, tahsilini talep ettiği, mahkemenin kararında toplam 3.091.705,41 TL alacağın davalılardan tahsiline karar verdiği, takibe konu miktar ile mahkemenin kabul ettiği miktar arasında 3.843,53 TL fark bulunduğu, bu kısmın reddedildiği anlaşılmıştır. Davaya konu İstanbul ... İcra Müdürlüğünün ... esas sayılı icra dosyasında; gayri nakdi alacaklardan kaynaklanan, 2.300.000 TL tutarında teminat mektubu bedelinin depo edilmesinin istendiği, mahkemenin kararında bu teminat mektubunun nakte çevrilmesi sonucunda tahsil edilemeyen (1.691.229,68TL asıl alacak, 27.059,60TL işlemiş faiz, 1352,98TL %5 BSMV olmak üzere) toplam 1.719.642,34TL'nin tahsiline karar verdiği, icra takibine konu miktar ile mahkemenin kabul ettiği miktar arasında toplam 580.357,66 TL fark bulunduğu, bu kısmın reddedildiği anlaşılmıştır. Davaya konu İstanbul .. İcra Müdürlüğünün ...esas sayılı icra dosyasında; 122.000 TL bedelli teminat mektubunun bedelinin depo edilmesinin istendiği anlaşılmış ve dava ile davalı borçluların bu teminat mektubu bedeline yönelik itirazlarının iptali istenmişse de; dava tarihi olan 12/11/2015 tarihinden sonra 15/12/2015 vade tarihinde, bu teminat mektubunun tazmini talep edilmediğinden geçersiz hale geldiği ve davanın konusuz kaldığı, davacı vekilinin bu teminat mektubu yönünden dava açmakta dava tarihi itibarıyla haklı olduğu kanaatine varılarak davanın reddedilen kısmının hesabında ve reddedilen kısma yönelik vekalet ücretinin hesabında bu miktarın dikkate alınamayacağı kanaatine varılmıştır. Davanın reddedilen kısmının 580.357,66 + 3.843,53 TL = 584.201,19 TL olduğu, bu kısım üzerinden hesaplanan vekalet ücretinin 37.318,05 TL olması gerekirken mahkeme tarafından 51.190,80 TL olarak hesaplandığı, davacıdan tahsiliyle davalılara verilmesine hükmedildiği anlaşılmakla, davacı vekilinin istinaf isteminin kabulüne, ilk derece mahkemesinin kararının kaldırılarak hükmün 1, 2 ve 3 numaralı bentlerinin aynen tekrarlanarak 4 numaralı davalılar vekili lehine hükmedilen vekalet ücretinin 37.318, 05 TL olarak tespit edilerek davacıdan tahsiliyle davalılara verilmesine karar verilmiştir. KARAR: A-6100 sayılı HMK.'nın 353/1-a-3 maddesi gereğince istinaf isteminin KABULÜNE, İstanbul 16. Asliye Ticaret Mahkemesi 24/11/2016 gün ve 2015/1112 E., 2016/844 K. sayılı kararının KALDIRILMASINA, 1-Davanın kısmen kabulü ile İstanbul .... İcra Müdürlüğünün ... esas sayılı takip dosyasında takip tarihi itibariyle davacının davalılardan BCH kredisi nedeniyle 2.947.019,19TL'si asıl alacak, 137.796,40TL'si faiz, 6.889,82TL'si vergi olmak üzere toplam 3.091.705,41TL yine tazmin edilen teminat mektubu nedeniyle dava tarihi itibariyle 1.691.229,68TL asıl alacak, 27.059,60TL işlemiş faiz, 1352,98TL %5 BSMV olmak üzere 1.719.642,34TL olmak üzere toplam 4.811.347,75TL nakdi, 28.01.2014 tarihli 1046656 nolu 75.160,00Euro bedelli meri teminat mektubu riskinden kaynaklı gayrinakdi 75.160,00Euro teminat mektubu depo bedeli alacağı olduğunun tespiti ile bu miktara vaki itirazın iptali, nakdi alacağa ilişkin BCH kredisi yönünden asıl alacak 2.947.019,19TL'ye takipten , tazmin edilen teminat mektubu nedeniyle 1.691.229,68TL dava tarihinden itibaren %48 temerrüt faizi, %5 BSMV uygulanmak ve meri teminat mektubu yönünden 75.160,00 Euro'nun davacı bankada faiz getirmeyen bir hesapta depo edilmesi kaydıyla takibin diğer kayıt ve şartlarda aynen devamına, Davalıların 4.811.347,75TL nakit alacak üzerinden %20 icra inkar tazminatı olan 962.269,60 TL. ile sorumlu tutulmasına, Fazlaya ilişkin istemin reddine, 2-Karar tarihinde yürürlükte bulunan harçlar tarifesi gereğince hesaplanan nakdi alacak yönünden 230.597,90 TL. İle gayri nakdi alacak yönünden 29,20 TL. Olmak üzere toplam: 230.627,10 TL.nin davalılardan alınarak hazineye irad kaydına, 3-Davacı kendisini vekil ile temsil ettiğinden, yürürlükte bulunan A.Ü. Tarifesi gereğince nakdi alacak yönünden 113.313,50 TL gayri nakdi alacak yönünden 1.800 TL. Olmak üzere, toplam:115.113,50 TL.nin Davalılardan alınarak davacıya verilmesine, 4-Davalılar, kedinlerini vekille temsil ettirmiş olmakla karar tarihinde yürürlükte bulunan A.A.Ü.T. göre hesaplanan37.318, 05 TL ücret-i vekaletin davacıdan tahsili ile davalılara verilmesine, 5-Davacı tarafından Mahkeme ve icra veznesine yatırılan harçlar toplamı: 98.126,29 TL. İle, Davanın kabul-red oranına göre hesaplanan 852,20 TL. Yargılama giderinin davalılardan alınarak davacıya verilmesine, B-İstinaf yargılaması yönünden; 1-Peşin olarak alınan 31,40 TL istinaf karar harcının talebi halinde davacıya iadesine, 2-İstinafa gelen tarafından yapılan 85,70 TL istinaf yoluna başvurma harcı ile 50,00 TL posta masraf olmak üzere toplam 124,10 TL'nin istinaf başvurusunun kabul red oranına göre 135,70 TL'nin davalıdan alınarak davacıya verilmesine, 3-İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, 4-Taraflar tarafından yatırılan ve bakiye kalan gider Avansının karar kesinleştiğinde talepleri halinde taraflara iadesine, Dair, dosya üzerinde yapılan inceleme sonucunda iş bu kararın tebliğinden itibaren 2 hafta içinde Yargıtay temyiz yolu açık olmak üzere oy birliği ile karar verildi.. 04/10/2018"
"2017_936_2018_2045_434499300.html","16. HUKUK DAİRESİ","2017/936 Esas","2018/2045 Karar","13/10/2016","Alacak (Hizmet Sözleşmesinden Kaynaklanan)","GEREĞİ DÜŞÜNÜLDÜ: Davacı vekili dava dilekçesinde özetle; davalı şirkete dava dışı ...Ltd. (İngiltere) Şirketi ile ilgili 253.365,34 GBP alacağın, ödeme yapılması gereken 24/12/2011 tarihinden bu yana işlemiş faiziyle ödenmesi için Gebze Noterliğinden 05/12/2012 tarihli... sayılı ihtarname keşide edildiğini, davalı ... şirketinin 19/12/2011 tarihinde limit iptal bildirimi yapıldığından bahisle ve faturaların ibraz edilmediğinden bahisle garanti kapsamında olan alacağını ödemediğini, müvekkilinin Beyoğlu .... Noterliğinde keşide edilen 10/12/2012 tarih ve .. yevmiye sayılı ihtarnamede belirtildiği üzere malların yükleme tarihinin 16/12/2011 tarihinde olduğunu ve faktoring sözleşmesine uygun işlem tesis edildiğinde şüphe bulunmadığını beyanla 751.456,27 TL (253.365,34 GBP) alacağın 24/12/2011 tarihinden itibaren avans faiziyle ödenmesini talep etmiştir. Davalı vekili cevap dilekçesinde; GRİF (Uluslararası Faktoring Kuralları) gereğince ihracat işlemlerinde, ithalatçı ve ihracatçının ülkesindeki ikili faktör sistemi uygulandığından davacının talebi üzerine muhabir faktör olan EUROFACTOR AG'den garanti limiti talebinde bulunulduğunu, muhabir faktör garantisinin yansıtıldığını, ikili faktör sistemi uyarınca muhabir faktör tarafından davacıya faktör garantisi altında ödemelerin yapılmaya devam ettiğini, muhabir faktör tarafından alıcı ... Ltd. Şti. Tarafından garanti limitinin 19/12/2011 tarihli bildirimi ile iptal edildiğinin davacıya aynı tarihte bildirildiğini, uyuşmazlığın davacının 15/12/2011 tarih ve 6720 sayılı 253.365,34 GBP tutarında fatura kapsamında ihracat konusu malların limit iptal bildirimi tarihi olan 19/12/2011 tarihinde yüklenip yüklenmediğinden kaynaklandığını, belgelerde bu tarihten 5 gün sonra 24/12/2011 tarihinde yapıldığının sabit olduğunu, fatura konusu malların ""DDF Leeds"" kaydı ile yapılması ve malların mülkiyetinin alıcıya ancak teslimle geçmesi nedeniyle davacının iptal bildiriminden haftalar sonra da bu malları teslim etmeme ve başka alıcılara satma hakkı bulunduğunu, davacının yüklemenin yapıldığını kanıtlayan 24/12/2011 tarihli konşimentoyu müvekkiline 11/04/2012 tarihli eposta ekinde gönderdiğini, konşimentonun zamanında teslim edilmemesi nedeniyle de faktoring garantisinin geçmişe etkili olarak ortadan kalktığını, GRİF çerçevesinde muhabir faktörün 19/12/2011 tarihine kadar yapılan satışlarla ilgili olarak garanti ödemelerini ihtirazi kayıtla yaptığını, bu ödemelerin alıcıya ihtirazi kayıtla iletildiğini, bu ödemelerin faktoring garantisi şartlarının tahakkuk etmediği daha sonra anlaşıldığı takdirde muhabir faktörün bu ödemeleri müvekkili banka aracılığıyla geri talep etme hakkının bulunduğunu savunarak davanın reddini talep etmiştir. Taraflar arasında 21/07/2009 tarihli faktoring sözleşmesi ve 21/04/2010 tarihli ek sözleşme yapıldığı konusunun ihtilafsız olduğu anlaşılmıştır. Davacı tarafça davalıya Gebze ... Noterliğinin 23/11/2012 tarihli... yevmiye numaralı ihtarnamesinin keşide edilerek; 253.365,34 GBP tutarındaki ödemenin 20/12/2011 tarihli ve 11554 sayılı yazıyla bildirilmesine rağmen ödenmemesi nedeniyle 7 gün içinde ticari faiziyle ödenmesinin ihtar olunduğu, ihtarnamenin 27/11/2012 tarihinde tebliğ edildiği görülmüştür. Davalı tarafça davacıya Beyoğlu ....Noterliğinin 03/12/2012 tarihli ... yevmiye numaralı ihtarnamesinin keşide edilerek; banka kayıtlarında bahsi geçen fatura ile ilgili herhangi bir işleme rastlanmadığının bildirildiği görülmüştür. Davacı tarafça davalıya Gebze ... Noterliğinin 05/12/2012 tarihli ... yevmiye numaralı ihtarnamesinin keşide edilerek; ödemenin halen yapılmadığını, ödeme yapılması gereken 24/12/2011 tarihinden bu yana işlemiş ticari faiziyle birlikte 7 gün içerisinde ödenmesini ihtar olunduğu, ihtarnamenin 07/12/2012 tarihinde tebliğ edildiği görülmüştür. Davalı tarafça davacıya Beyoğlu ....Noterliğinin 10/12/2012 tarihli ... yevmiye numaralı ihtarnamesinin keşide edilerek; 01/04/2010 tarihli faktoring sözleşmesi gereğince 15/12/2011 tarihli fatura, 16/12/2011 tarihli gümrük beyannamesi, 24/12/2011 tarihli konşimentonun davalı şirkete faks ile gönderildiği, yüklemenin iptal bildiriminden önce olduğuna dair belgenin sunulmadığı, muhatap (davacı) şirket tarafından gönderilen konişmentolarda uluslararası taşımacılık kurallarına göre de malların yükleme tarihinin yazıldığı (shipped on hoard date) bölümde tarihin 24/12/2011 olduğu, bu nedenle muhatap şirkete sağlanan faktoring hizmeti kapsamında garanti ödemesine konu olmadığının bildirildiği görülmüştür. 16/09/2015 tarihli 3 kişilik bilirkişi heyetinden alınan raporda; Gümrük ve Ticaret Bakanlığı Dilovası Gümrük Müdürlüğü'nün 60530189/010.99 sayılı müzekkere cevabı doğrultusunda dava konusu alacak mukabili mallara ilişkin gümrük beyannamesinin 16.12.2011 tarihinde düzenlendiği, dolaşım belgesinin 15.12.2011 tarihinde alındığı ancak dava konu malların yüklemesinin 24.12.2011 tarihinde yapıldığının bildirildiğini, yüklemenin limit iptal bildiriminin tebliğ edildiği tarih olan 19.11.2011 tarihinden sonra yapıldığını, Dolayısıyla taraflar arasındada akdedilen 01.04.2010 tarihli Genel Fakloring Sözleşmesi ve bu sözleşmenin atfı doğrultusunda tarafların bağlı bulunduğu Uluslararası Faktoring Genel Kuralları (GRIF) 'na göre dava konusu malların yüklemesi limit iptal bildiriminden sonra yapıldığı için, bu malların karşılığı olan dava konusu alacağın, garanti kapsamında olmayacağını beyan etmişlerdir. Davacı vekilinin dosyaya Prof. Dr. ...'nun hukuki mütalaasını ibraz ettiği, mütalaada sonuç olarak; TTK 20/3 maddesinin emredici hüküm içerdiği ve tacirler arasında yapılan işlemlerden olmakla davalı ... şirketinin limitten vazgeçme ya da iptal bildirimini noter aracılığıyla yapması gerekirken olağan bir email gönderildiğini, bu usulün GRIF kuralları 18.maddesine de aykırı olduğundan geçerli bir garanti limit iptal bildirimi bulunmadığını, ayrıca limit iptalinin haklı nedene dayanmadığını, EURO Faktor AG'nin dava dosyasına objektif olarak kabul edilebilir bir limit iptalini haklı gösterecek sebep sunulmadığını, konişmentoda yükleme tarihinin 24/12/2011 tarihi olduğu yazılı ise de aksinin ispatlanabileceğini, yazışmaların 16/12/2011 tarihli faks mesajının ... Kargo sigorta poliçesi ve deniz ticaret olağan akışından yükleme tarihinin 15/12/2011 tarihli olduğunun anlaşıldığını, ayrıca taraflar arasında dava konusu ihracattan kaynaklanan ödemenin faktoring garanti limiti dahilinde ödeneceği konusunda davacıda haklı bir güven oluşturulduğunu, TMK 2.maddesi uyarınca oluşturulan bu güvenden dolayı davalının satış bedelinden sorumlu olduğunu beyan ettiği anlaşılmıştır. Davacı vekilinin bilirkişi raporuna itiraz dilekçesi ve ekinde hukuki mütalaayı ibraz ettiği , dilekçesinde; - 01/04/2010 tarihli faktoring sözleşmesinin X.5maddesinde ""iş bu sözleşmede yer almayan hususlarda ve bu sözleşme hükümleriyle bağdaştığı ölçüde uluslararası faktoring genel kuralları (GRIF) hükümleri uygulanacaktır hükümleri yer aldığı ancak GRIF kurallarının emredici hükümlere aykırı olmaması gerektiğini, olayın gerçekleştiği tarihte yürürlükte olan 6762 sayılı TTK 20/3 maddesi gereğince tacirler arasındaki sözleşmeden dönme ve feshe ilişkin ihbar ve ihtarların mutlaka noter aracılığıyla, taahhütlü mektupla, telgrafla yapılması gerektiğini, bu kuralın emredici olup geçerlilik şartı içerdiğini, TTK 20.maddenin öncelikle uygulanması gerektiğini, ancak 20.maddeye uygun ihtar bildirimi yapılmadığını, - Satılan emtianın gemiye yükleme tarihinin 15/12/2011 tarihli olduğunu, 16/12/2011 tarihli gümrük beyannamesinin 20. Maddesinde teslim şeklinin ""DDP (Delivered Duty Paid)"" olduğunu, bu satış veya teslim şeklinin ihracatçı satıcının satım konusu emtiayı gümrük vergisi ödenmiş olarak alıcı ithalatçıya teslim edildiği satışları ifade ettiğini, raporda FOB olarak tespit edilmesi ve buna göre açıklama yapılmasının oluşa aykırı olduğunu, - TTK 1110/2 hükmü uyarınca konişmentonun malların teslim alındığına dair karine oluşturduğunu, karinenin aksinin ispatlanabileceğini, genellikle dış ticaret uygulamalarında konşimentonun bütün mallar yüklendikten sonra geminin sefere çıkacağı gün ve tarihte düzenlendiğini, yükleten sıfatıyla yüklemeyi yapan gümrük komisyoncusu ... Acentası yetkilisi Ç...l ile davacı müvekkili şirketin ihracat sorumlusu ...arasındaki 14/12/2011 tarihli emailde ""ardiyesiz yükleme 15/12/2011 Çarşamba günü uygundur"" ibaresinden yüklemenin 15/12/2011 tarihinde yapıldığının sabit olduğunu, sözleşme konusu emtianın Darwin gemisine fiili iç yükleme işleminin ... tarafından gerçekleştirildiğini, 067260 numaralı faturanın tarihinin de 15/12/2011 olduğunu, davacı ihracatçının, ithalatçı ... Ltd. Şti'ne çektiği 16/12/2011 tarihli faks mesajında ""emtiayı 15/12/2011 tarihinde yüklediğimizi bildirmek isteriz"" ibaresinin yer aldığını, ..Sigorta tarafından düzenlenen ...Kargo sigorta poliçesinde de yükleme tarihinin 15/12/2011 olduğunu, 15/12/2011 günü limana sevkiyatı ve aynı gün gemiye yüklemesi yapıldığı için ardiye ücreti ödenmediğini, eğer emtia limanda bekleseydi davacı şirketin ardiye ücreti ödemesi gerektiğini, geminin Gebze Yılport limanından 736 adet konteynır ve 12.154.603,2 kg yükle demir aldığını, yükün tamamının geminin yola çıktığı 24/12/2011 tarihinde yüklendiğini kabul etmenin hayatın olağan akışına aykırı olduğunu, kaptan tarafından deniz ticaretinde ""gemi hareket etmeden konişmento kesilmez"" teamülüne uygun olarak geminin hareket tarihi olan 24/12/2011 tarihi yazıldığını, limit iptalinin haklı nedene dayanmadığını, davalının davranış ve eylemlerinin güven sorumluluğuna aykırı olduğunu beyan ettiği görülmüştür. Davacı vekilinin itirazları yönünden bilirkişi heyetinden alınan 10/05/2016 tarihli raporda; konşimentonun hukuki işlevleri çerçevesinde, yüklemenin yapıldığı tarihin belirlenmesi açısından geçerli olanın konşimentoda yazan tarih olduğunu,dava konusu uyuşmazlıkta konşimentoda belirtilen yükleme tarihinin 24.12.2011 olduğunu, Gümrük Çıkış Beyannamesinde de yükleme tarihi olarak 24.12,2011 tarihinin belirtildiğini, gemi çıkış ihbarında da yükleme tarihi olarak bildirilen tarih 24.12.2011 tarihi olduğunu, bu yükleme tarihinin, davacının ihracat Operasyon Müdiresi tarafından da beyan edildiğini beyan etmişlerdir. Raporda haklı nedenle limit iptal bildirimi yapılmadığı yönündeki itiraza ilişkin incelemede; Uluslararası Faktöring Kurallarının 18, maddesinde, İthalat Faktörünün haklı sebeplerle kredi limitini veya sipariş onayını azaltma va da iptal etme hakkının bulunduğunu, İptal veya bildirimin yazı veya telefonla (yazılı olarak teyit edilmek kaydıyla) yapılması gerektiğini, iptal veya indirim bildirimini aldıktan sonra İhracat Faktörü'nün hemen tedarikçiyi bilgilendirmesi ve söz konusu iptal veva indirim tedarikçinin hu bildirimi almasından sonraki yüklemeler veva tamamlanan hizmetler için geçerli olacağı seklinde yer alan hüküm uyarınca, limit iptalinin yapılabilmesi İçin haklı bir sebebin varlığının arandığını, Dava konusu uyuşmazlıkta muhabir faktör tarafından 19.12,2011 tarihinde gönderilen e-Mail ile yapılan limit iptal bildiriminde iptal nedeninin "" davacının alıcısının fınansallarının kötüleşmesi olarak belirtildiğini"" İthalatçının finansallarının kötüleşmesinin, limit iptali için haklı sebep teşkil edip etmediğinin takdiri mahkemeye ait olmak üzere, kanaatlerine göre güven çerçevesinde oluşturulan faktöring ilişkisinde alıcının mali durumunun kötüleşmesinin limit iptali için objektif olarak haklı sebep teşkil edebileceğini beyan etmişlerdir. Ek Raporda ;Limit iptal bildiriminden sonra davalı tarafından ""limit arayışı içerisinde"" olduklarını belirten beyan dolayısıyla, davacının limit bulunacağı konusunda haklı beklentiye girmesi dolasıyla yüklemeyi yaptıkları iddiasının kanaatlerine göre yerinde olmadığını, ilk olarak davacının bu şekilde İddiada bulunmasının, limitin iptal edilmesinden sonra yüklemenin yapıldığı izlenimi uyandırdığını, ikinci olarak ise, davacının TTK m, 18 uyarınca basiretli bir tacir gibi davranarak, e-mail aracılığıyla bildirilen limit iptalinden sonra mallan yüklemesi ya da yüklemeyi iptal ettirmemesi, hem de yüklemeden sonra hatta dava aşamasında iptalin şekle aykırı olduğunu ileri sürmesnın TTK m. I8'e hem de TMK m. 2 uyarınca dürüstlük kuralına ve hakkın kötüye kullanılması yasağına aykırılık teşkil ettiği "" kanaatinde olduklarını beyan ettikleri görülmüştür. İstanbul 9. Asliye Ticaret Mahkemesinin 13/10/2016 tarihli 2014/178 esas 2016/561 karar sayılı ilamıyla "" Gümrük Ticaret Bakanlığı'nın Dilovası Gümrük Müdürlüğünün müzekkere cevabı doğrultusunda; dava konusu alacağın mukabili mallara ilişkin gümrük beyannamesinin 16/12/2011 tarihinde düzenlendiği, dolaşım belgesinin 15/12/2011 tarihinde alındığı, ancak yüklemenin 24/12/2011 tarihinde yapıldığının belirtildiğini, yüklemenin, limit iptalinin tebliğ edildiği tarih olan 19/11/2011 tarihinden sonra yapıldığından, 01/04/2010 tarihli genel faktoring sözleşmesi ve GRIF'e göre dava konusu malların yüklemesi limit bildiriminden sonra yapıldığı için garanti kapsamına alınmayacağı"" gerekçesiyle açılan davanın reddine karar verildiği görülmüştür. Davacı vekilinin süresinde ibraz ettiği istinaf dilekçesinde; A) bilirkişi kök raporuna itirazlarının değerlendirilerek deniz ticaret hukuku öğretim üyesi, dış ticaret uzmanı ve ticaret hukukçusundan oluşan heyetten rapor alınması taleplerinin değerlendirilmediğini, B) dava konusu uyuşmazlığın yurt dışı faktoring işleminden kaynaklandığını, faktoring kapsamında bildirilen garanti limitinden vazgeçme bildiriminin şekil yönünden hukuka uygun ve geçerli olmadığını, C) faktoring kapsamında satılan emtianın gemiye yüklenme tarihinin 15/12/2011 olduğunu, D) konişmentonun TTK 1110/2 hükmü uyarınca malların teslim alındığına dair karine oluşturduğunu, karinenin aksinin ispatlanabileceğini, (karinenin aksinin ispatı yönünden davacı vekilinin delil olarak bilirkişi kök raporuna itiraz dilekçesinde dayandıkları belgelere dayandığı görülmüştür. ) E) davalı tarafın garanti limitinden vazgeçmesinin haklı nedene dayanmadığını, ve 19/12/2011 tarihli iptal e-mailinde vazgeçme nedeninin açıkça belirtilmediğini, F) davalının davranış ve eylemlerinin güven sorumluluğuna aykırı olduğunu beyanla ilk derece mahkemesinin kararının kaldırılarak davanın kabulüne karar verilmesini talep ettiği anlaşılmıştır. GEREKÇE: İstanbul 9. Asliye Ticaret Mahkemesinin 13/10/2016 tarihli 2014/178 esas 2016/561 karar sayılı kararıyla davacı şirketin 24/12/2011 tarihinde ve 19/11/2011 tarihli limit iptal bildiriminden sonra yükleme yaptığı, garanti kapsamında bulunmadığı gerekçesiyle açılan davanın reddine karar verdiği, davacı vekilinin limit iptal bildiriminin geçerli şekilde yapılmadığı, yükleme tarihinin limit iptal bildiriminden önce olduğu, ve davalı tarafın garanti limitinden vazgeçmesinin haklı nedene dayanmadığı, ayrıca iptal emailinde vazgeçme nedeninin açıkça belirtilmediği, davalının davranış ve eylemlerinin güven sorumluluğuna aykırı olduğunu ileri sürerek ilk derece mahkemesinin kararının kaldırılmasını talep ettiği anlaşılmıştır. Davacı ve davalı şirket arasında 21/07/2009 tarihli faktoring sözleşmesi ile 01/04/2010 tarihli ek sözleşme yapıldığı ve ek sözleşmenin X.5 maddesinde ""iş bu sözleşmede yer almayan hususlarda ve bu sözleşme hükümleriyle bağdaştığı ölçüde uluslararası faktoring genel kuralları (GRIF) hükümleri uygulanacaktır"" hükmünün yer aldığı konusunda ihtilaf bulunmamaktadır. Davacı vekili tarafından olayın gerçekleştiği tarihte yürürlükte olan 6762 sayılı TTK 20/3 maddesi gereğince iptal bildiriminin noter aracılığıyla yapılmamış olmasının iptal bildirimini geçersiz kılacağını beyan ettiği anlaşılmışsa da; dava dosyası içeriğinden tüm aşamalarda iptal bildiriminin kendisine ulaştığını kabul ettiği, istinaf dilekçesinde de iptal bildiriminin ulaşmadığını ileri sürmediği, dava aşamasında bildirimin şekle uygun yapılmadığından dolayı geçersiz olduğunu ileri sürmesinin MK.2.maddesine aykırı olduğu, 6762 sayılı TTK 20/3 maddesinde düzenlenen noter aracılığıyla bildirim yapılması şartının ispat şartı olduğu yönünde uygulamada görüş bulunduğu gibi daha sonra yürürlüğe giren TTK 18/3 maddesinde de ispat şartı olarak düzenlendiği, ayrıca ek sözleşme X.5 maddesinde uluslararası faktoring kurallarının uygulanacağının kabul edildiği, GRIF 18/2 maddesinde bildirimin ""yazılı veya telefonla (yazılı olarak teyit edilmek kaydıyla) yapılacağının, iptal veya indirim bildirimini aldıktan sonra ihracat faktorünün hemen tedarikçiyi bilgilendireceğini ve söz konusu iptal veya indirim bildirimini almasından sonraki yüklenen yüklemeler ve tamamlanan hizmetler için geçerli olacağını"" düzenlediği göz önüne alındığında iptal bildiriminin email ile yazılı olarak yapılmasının geçerli olduğu kanaatine varılmıştır. Dosya kapsamında bulunan konişmento da yükleme tarihinin 24/12/2011 olarak yazıldığı, TTK 1110/2 maddesi gereğince konişmentonun malların teslim alındığına dair karine oluşturduğu, davacı tarafın kabulünde olmakla birlikte davacı vekilinin konişmentodaki tarihin karine teşkil ettiğini, karinenin aksinin ispatlanabileceğini beyan ettiği ve karinenin aksinin ispatı yönünde bir takım belgelere dayandığı anlaşılmıştır. Davacı vekilinin istinaf isteminde ileri sürdüğü belgelerin bilirkişi kök raporuna itiraz dilekçesinde de ileri sürüldüğü, mahkeme tarafından bilirkişi heyetinden alınan 11/05/2016 tarihli raporda davacı belgelerinin incelendiği anlaşılmıştır. Davacı vekili yüklemeyi yapan gümrük komisyoncusu ile müvekkili şirket ihracat sorumlusu arasında geçen 14/12/2011 tarihli emaile, ithalatçı ... Ltd Şti'ne çekilen faks mesajına, ...Sigorta tarafından düzenlenen deniz kargo poliçesine dayanarak yüklemenin 15/12/2011 tarihinde yapıldığını iddia ettiği anlaşılmışsa da davacı vekilinin 09/09/2014 tarihli delil listesi ekinde sunmuş olduğu gümrük komisyoncusu ... Acentası yetkilisiyle davacı şirket ihracat sorumlusu arasında geçen yazışmada, emtianın taşındığı ... isimli gemi için, ardiyesiz ilk giriş tarihinin 16/12/2011, son evrak teslim tarihinin 19/12/2011, ...limanına geliş tarihinin 21/12/2011 kalkış tarihinin 22/12/2011 tarihi olarak beyan edildiği, yine davacı tarafça sunulan... isimli ihracat operasyon müdürünün emailinde malın gümrüğe giriş tarihinin 15/12/2011, konteynırın gemiye yükleniş tarihinin 21-22/12/2011, geminin kalkış tarihinin 24/12/2011, faktoring firmasının limit iptal tarihinin 19/12/2011 tarihli olduğunu beyan ettiği, konişmentoda da yükleme tarihinin 24/12/2011 tarihi olarak kaydedildiği, Gümrük Bakanlığı'nın mahkemeye gönderdiği yazı cevabında da yükleme işleminin 24/12/2011 tarihinde yapıldığının bildirildiği anlaşılmakla yüklemenin 15/12/2011 tarihinde yapıldığının ispatlanamadığı, davacı tarafın yazışmalarında yükleme tarihinin 21-22/12/2011 tarihli olduğunu beyan ve kabul ettikleri görülmekle bu yöndeki istinaf isteminin reddine karar verilmiştir. Davacı vekili tarafından limit iptalinin haklı sebeple yapılmadığı ve geçerli olmadığı iddia edilmişse de; limit iptalinin ithalat faktörü EUROFACTOR- AG tarafından ithalatçının finansallarının kötüleşmesi nedeniyle yapıldığının beyan edildiği, bilirkişi heyeti tarafından iptal bildiriminde gösterilen sebebin haklı olduğunun tespit edildiği, ayrıca ihracat faktörü olan davalı şirketin, ithalat faktörünün iptal bildirimini derhal ihracatçı davalı şirkete bildirmekle yükümlü olduğu, davada taraf olmayan ithalat faktörünün bildiriminin haklı olup olmadığının bu davada tartışılamayacağı kanaatiyle istinaf isteminin reddine karar verilmiştir. Davacı vekili tarafından davalının davranış ve eylemlerinin güven sorumluluğuna aykırı olduğu beyan edilmişse de TTK 18.maddede ""her tacirin ticaretine ait bütün faaliyetlerinde basiretli bir tacir gibi hareket etmesi gerektiği"" düzenlenmekle, basiretli bir tacir olarak davacının, davalı tarafın limit arayışı içinde olduklarını beyan etmesi nedeniyle farklı beklentiye girdiğini ileri sürmesinin yerinde olmadığı kanaatine varılarak davacı vekilinin istinaf talebinin esastan reddine karar verilmiştir. KARAR: 6100 sayılı HMK.'nın 353/1-b-1 maddesi gereğince yerinde görülmeyen istinaf isteminin ESASTAN REDDİNE, Alınması gereken 35,90 TL harçtan peşin alınan 31,40 TL harcın mahsubu ile bakiye 4,50 TL eksik harcın davacı Sarkusyan Elektrolitik Bakır San. VE TİC A.Ş. 'den alınarak hazineye irat kaydına, İstinaf yargılama giderlerinin istinafa gelen üzerinde bırakılmasına, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Dair, dosya üzerinde yapılan inceleme sonucunda iş bu kararın tebliğinden itibaren 2 hafta içinde Yargıtay temyiz yolu açık olmak üzere oy birliği ile karar verildi.04/10/2018"
"2017_942_2018_1018_441885700.html","8. HUKUK DAİRESİ","2017/942","2018/1018","14/03/2017","Ölüm Ve Cismani Zarar Sebebiyle Açılan Tazminat","GEREĞİ DÜŞÜNÜLDÜ: Davacılar vekili dava dilekçesi ile; müvekkillerinden ...'in 29/05/2013 tarihinde bisikleti ile yol alırken, davalı ...'in sevk ve idaresindeki ... plakalı aracın çarpması sonucu ağır yaralandığını, malül kaldığını belirterek; fazlaya ilişkin hakları saklı kalmak kaydıyla müvekkili ...'ın tedavi masrafları ile maluliyeti nedeniyle şimdilik 10.000,00-TL maddi zararının kaza tarihinden itibaren işleyecek yasal faiziyle birlikte davalılardan tahsilini, müvekkili...için 50.000,00-TL, ...için 20.000,00-TL, ... için 20.000,00-TL manevi tazminatın davalı ...'den tahsilini talep ve dava etmiş, 18/10/2016 tarihli ıslah dilekçesi ile; maddi tazminat talebini 11.876,00-TL'ye yükseltmiştir. Davalı/karşı davacı ... vekili cevap ve karşı dava dilekçesi ile; kazanın meydana gelişinde müvekkilinin kusurlu bulunmadığını, davacı ...'ın, yolun akış istikametinin tersi yönde hızla seyrederken kazanın meydana geldiğini, davacının iddialarının yerinde olmadığını, talep edilen tazminat miktarlarının fahiş olduğunu belirterek asıl davanın reddine karar verilmesini talep etmiş, karşı dava talebi yönünden ise; kazanın ardından müvekkilinin çalıştığı firmanın sözleşmeyi fesh etmesi nedeniyle ciddi geçim sıkıntısına düştüğünü, stres ve üzüntü nedeniyle yataktan kalkamaz duruma geldiğini, müşkül durumda olduğu halde avukat tutmak zorunda kaldığını belirterek, fazlaya ilişkin hakları saklı kalmak kaydıyla uğramış olduğu 15.000,00-TL maddi, 15.000,00-TL manevi tazminatın davacı-karşı davalılardan tahsilini talep etmiştir. Davalı ... A. Ş. vekili cevap dilekçesi ile; trafik sigortası gereğince sigortacının sorumluluğunun sigorta limitlerine göre belirlendiğini, ayrıca manevi tazminat ve tedavi taleplerinin teminat dahilinde olmadığını, müvekkili şirketin sigortalısının kazanın meydana gelişinde kusuru bulunduğu ispat edilmesi halinde sigortalı araç sürücüsünün kusuru oranında poliçe limiti ile sınırlı olduğunu, kazanın davacının kusuru nedeniyle meydana gelmesi nedeniyle müvekkilinin kazada kusurunun bulunmadığını, davacının iddia ettiği maluliyet oranının ve maluliyetinin kaza ile ilgisinin ispatlanması gerektiğini belirterek davanın reddini talep etmiştir. Mahkemece; dosya kapsamında temin edilen bilirkişi raporları ile kazanın meydana gelmesinde bisiklet sürücüsü davacı ...'in %85, davalı ...'in %15 oranında kusurlu olduğunun tespit edildiği, ATK İstanbul Adli Tıp Kurumu 3. İhtisas Dairesi'nin 04/05/2015 tarih ve 7276 karar sayılı raporu ile; davacı ...'in E cetveline göre %10.3 ( yüzde on nokta üç) oranında meslekte kazanma gücünden kaybetmiş sayılacağı, iyileşme süresinin 29/05/2013 tarihinden itibaren 4 aya kadar uzayabileceğinin belirlendiği gözönünde bulundurularak; ""A-ASIL DAVADA: 1-Maddi tazminat istemi yönünden; davanın KABULÜ ile ;11.876,00-TL'nin davacı ... şirketi yönünden 16/05/2014 dava, diğer davalılar yönünden 29/05/2013 kaza tarihinden itibaren yürütülecek yasal faizi ile birlikte müştereken ve müteselsilen alınarak davacıya verilmesine, 2-Manevi tazminat istemi yönünden; davacı ... için 3.000,00-TL, davacı ana-babanın her biri için 1.000,00-'er TL olmak üzere toplam 5.000,00-TL manevi tazminatın 29/05/2013 kaza tarihinden itibaren yürütülecek yasal faizi ile birlekte davalı ...'den alınarak davacılara verilmesine, fazlaya ait istemin reddine, B-KARŞI DAVADA; 1-Karşı davada maddi ve manevi tazminat istemlerin REDDİNE,"" karar verilmiş, karara karşı davacı/karşı davalılar vekili ile davalı/karşı davacı vekili tarafından istinaf yoluna başvurulmuştur. Davacı/karşı davalılar vekilinin istinaf sebepleri; kusur durumunun yanlış belirlendiği, takdir edilen manevi tazminat miktarlarının düşük olduğu hususlarına ilişkindir. Davalı/karşı davacı ... vekilinin istinaf sebepleri; kusurun tamamının davacıya ait olduğu, kaza sonrasında işini kaybetmesi, belindeki rahatsızlıktan dolayı tedavi olması nedeniyle maddi tazminat, kaza sonrası yaşamış olduğu acı ve üzüntü nedeniyle manevi tazminat taleplerinin reddine karar verilmesinin hatalı olduğu hususlarına ilişkindir. Asıl dava ve karşı dava, trafik kazası nedeniyle maddi ve manevi tazminat talebine ilişkin bulunmaktadır. 1)İstinaf edenin sıfatına, istinafın kapsam ve nedenine, dosya içerisindeki bilgi ve belgelere, mahkeme kararının gerekçesinde dayanılan delillerin tartışılıp değerlendirilmesinde, hükme esas alınan ATK Trafik İhtisas Dairesi'nin 25/06/2015 tarihli raporu ile KGM Trafik Şubesi Müdürlüğü'nden bilirkişi heyeti tarafından düzenlenen 21/12/2015 tarihli bilirkişi raporunun olaya, oluşa ve Yargıtay uygulamalarına uygun denetlenebilir gerekçeler içermesine, kazanın meydana gelmesinde davacı ...'in % 85, davalı ...'in % 15 oranında kusurlu bulunmasına, taraflarca olayın farklı bir şekilde meydana geldiğine ilişkin dosyaya herhangi bir delil sunulmamasına, göre Mahkemece belirtilen raporlardaki kusur oranı dikkate alınarak karar verilmesinde bir isabetsizlik bulunmamakta olup, davacı/karşı davalılar vekili ile davalı/karşı davacı ... vekilinin bu yöndeki istinaf talebinin reddi gerekmektedir. 2) 6098 sayılı Türk Borçlar Kanunu’nun 56/1. maddesine göre, hakimin olayın özelliklerini göz önünde tutarak manevi tazminat adı ile hak sahibi yararına takdir edeceği para tutarı adalete uygun olmalıdır. Hükmedilecek bu para, zarara uğrayanda manevi huzuru doğurmayı gerçekleştirecek tazminata benzer işlevi olan özgün bir nitelik taşır. Bir ceza olmadığı gibi, malvarlığı hukukuna ilişkin zararın karşılanması da amaç edinilmemiştir. O halde, tazminatın sınırı onun amacına göre belirlenmelidir. Takdir edilecek miktar, mevcut halde elde edilmek istenilen tatmin duygusunun etkisine ulaşmak için gerektiği kadar olmalıdır. 22/06/1966 günlü ve 7/7 sayılı Yargıtay İçtihadı Birleştirme Kararı'nın gerekçesinde, takdir olunacak manevi tazminatın tutarını etkileyecek özel hal ve şartlar açıkça gösterilmiştir. Bunlar, her olaya göre değişebileceğinden; hakim, bu konuda takdir hakkını kullanırken ona etkili olan nedenleri de karar yerinde objektif ölçülere göre isabetli bir biçimde göstermelidir. Dava konusu olayda, kazanın meydana geldiği tarih, kusur durumu, davacıda meydana gelen yaralanmanın niteliği, tarafların, dosyaya yansıyan ekonomik ve sosyal durumları ile yukarıda açıklanan ilkeler göz önünde tutulduğunda; takdir edilen manevi tazminat miktarı yerinde olup, taraf vekillerinin bu yöndeki istinaf taleplerinin reddi gerekmektedir(HMK 353/1-b/1). 3) Davalı/karşı davacı ...'in kazada nedeniyle herhangi cismani zarara uğramamasına, eski iş vereni olan...'in beyanına göre davalı/karşı davacıdaki bel fıtığı rahatsızlığının kaza öncesinde de bulunmasına, işten çıkarılması ile kaza arasında bir bağlantı bulunmamasına, davalı/karşı davacının ileri sürdüğü maddi ve manevi zararlar ile kaza arasında illiyet bağı bulunmamasına göre, davalı-karşı davacı ...'in maddi ve manevi tazminat davasının reddine karar verilmesinde usul ve yasaya aykırılık bulunmamakta olup, istinaf başvurusunun esastan reddi gerekmiştir(HMK 353/1-b/1). HÜKÜM: Gerekçe uyarınca; 1-Usûl ve yasaya uygun Bursa 2. Asliye Ticaret Mahkemesi'nin 14/03/2017 tarih ve 2014/577 E., 2017/342 K. sayılı kararına karşı davacı/karşı davalılar vekili tarafından yapılan istinaf talebinin yukarıda (1) ve (2) nolu bentlerde açıklanan nedenlerle, davalı/karşı davacı ... tarafından yapılan istinaf talebinin yukarıda (1), (2) ve (3) nolu bentlerde açıklanan nedenlerle HMK 353/1-b(1) maddesi gereğince ESASTAN REDDİNE, 2- Davacı/karşı davalılardan taraftan alınması gerekli 35,90-TL maktu istinaf karar ve ilam harcından davacı/karşı davalılar tarafından peşin olarak yatırılan 31,40-TL harcın mahsubu ile bakiye 4,50-TL karar ve ilam harcının davacı/karşı davalılardan alınarak Hazineye gelir kaydına, 3- Davalı/karşı davacı ...'den alınması gerekli 1.152,80-TL nispi istinaf karar ve ilam harcından davalı/karşı davacı tarafından yatırılan 288,20-TL harcın mahsubu ile bakiye 864,60-TL karar ve ilam harcının davalı/karşı davacıdan alınarak Hazineye gelir kaydına, 4- İncelemenin duruşmasız olarak yapılması nedeniyle taraflar yararına avukatlık ücreti takdirine YER OLMADIĞINA, 5- İstinaf yasa yoluna başvuran davacı/karşı davalılar ve davalı/karşı davacı tarafından yapılan giderlerin takdiren kendi üzerlerinde bırakılmasına, Dosya üzerinde yapılan inceleme sonucunda, 20/07/2017 tarih ve 7035 sayılı Kanunun 31 inci maddesiyle değişik HMK. m. 361/1. hükmü gereğince, kararın tebliğinden itibaren 2 hafta içerisinde Yargıtay'a temyiz başvurusunda bulunma yolu açık olmak üzere, oy birliğiyle karar verildi.04/10/2018."
"2017_945_2018_2195_441371700.html","16. HUKUK DAİRESİ","2017/945 Esas","2018/2195 Karar","13/10/2016","Tazminat (Ölüm Ve Cismani Zarar Sebebiyle Açılan Tazminat)","GEREĞİ DÜŞÜNÜLDÜ: Davacı vekili sunmuş olduğu dava dilekçesi ile; Müvekkilinin desteği...'in 12/12/2010 tarihinde meydana gelen çift taraflı trafik kazasında vefat ettiğini, müteveffanın sürücüsü olduğu ... plaka sayılı aracın davalı şirkete zorunlu mali mesuliyet poliçesi ile sigortalı ...plaka sayılı araç ile çarpışması sonucu öldüğünü, kazanın meydana gelişinde ... plaka sayılı araç sürücüsünün kusurlu olduğunu, kazadan sonra davalı şirkete müracaat edildiğini ve davacılara 44.126,00.- TL. ödeme yapıldığını, müvekkillerinin zararının ödenen miktarın üzerinde olduğunu beyanla fazlaya dair haklar saklı tutularak şimdilik davacı eş ... için 2.000,00.- TL., davacı çocuk için 1.000,00.- TL. Olmak üzere toplam 3.000,00.- TL. destekten yoksun kalma tazminatının olay tarihinden itibaren işleyecek avans faizi ile tahsiline karar verilmesini talep ve dava etmiştir. Birleşen İstanbul 13 Asliye Ticaret Mahkemesinin 2015/965 esas sayılı dosyasında, davacılar ... ve ... 'e ilişkin olarak ... plakalı araç sürücüsü ...'in karşı yönden gelen ... plakalı ... yönetimindeki araçla çarpışması sonucunda tek taraflı trafik kazası meydana geldiğini, Diyarbakır 2 Ağır Ceza Mahkemesinin 2011/3770 esas sayılı dosyası ile ceza davası açıldığını, davacılardan selen demir'in 1994 D.lu ...'in ise 2002 D.lu olduklarını, desteklerini kaybettiklerini bahisle her bir davacı için fazlaya ilişkin hakları saklı tutularak, 500,00 'er TL den 1.000,00 TL lik maddi tazminat taleplerinin İstanbul 11 Asliye Ticaret Mahkemesinin 2014/778 esas sayılı dosyasında birleştirme talepli olarak talep ve dava etmiş, tensip ile bu dava dosyası mahkememizin 2014/778 esas sayılı dosyası ile birleştirilmiştir. Davalı vekili asıl davaya cevap dilekçesinde; 6762 sayılı TTK 1268.maddesinde ""sebepsiz yere ödenmiş bulunan primin veya sigorta bedelinin geri alınması alacakları dahil, sigorta mukavelesinden doğan bütün mütalebeler 2 yıla müruru zamana uğrar."" ve 2918 sayılı KTK 109.maddede ""motorlu araç kazalarından doğan maddi zararların tazminine ilişkin talepler, zarar görenin zararı ve tazminat yükümlüsünü öğrendiği tarihten başlayarak 2 yıl ve her halde kaza gününden başlayarak 10 yıl içinde zaman aşımına uğrar"", ZMMS Genel Şartları zaman aşımı başlıklı C8 maddesinde KTK 109.maddesini tekrar ile ""ceza zamanaşımı ile daha uzun bir zamanaşımı öngörülüyorsa bu süre tazminat talepleri için de geçerlidir. Zamanaşımı tazminat yükümlüsüne karşı kesilirse sigortacıya karşı da kesilmiş olur, sigortacı bakımından kesilen zamanaşımı tazminat yükümlüsü bakımından da kesilmiş olur. Motorlu araç kazalarında tazminat yükümlülerinin birbirlerine karşı rücu hakları kendi yükümlülüklerini tam olarak yerine getirdikleri ve rücu edilecek kimseyi öğrendikleri tarihten başlayarak iki yılda zaman aşımına uğrar"" düzenlemeleri bulunduğunu, kazanın 12.12.2010 tarihinde meydana geldiğini, davanın 25/08/2014 tarihinde açıldığını, 2 yıllık sürenin dolduğunu, 23/03/2011 tarihli davacı ...'e yapılan 44.126 TL'lik ödeme üzerinden de 2 yıl geçtiğini, davanın reddi gerektiğini, dava dilekçesiyle delillerin tebliğ edilmediğini, .. ... plaka sayılı aracın ZMMS poliçesi ile 03/05/2010- 03/05/2011 tarihleri arasında ölüm halinde 175.000 TL limit ile sigortalandığını, ...'e tazminat ödemesi yapılarak makbuz ve ibraname düzenlendiğini, olay tarihinden itibaren faiz talep edilemeyeceğini beyanla davanın reddine karar verilmesini talep etmiştir. Davacılar vekilinin cevaba cevap dilekçesinde; olayda uzamış ceza zamanaşımı süresinin geçerli olduğunu, TCK 66.maddede ""5 yıldan fazla ve 20 yıldan az hapis cezasını gerektiren suçlarda 15 yıl, 5 yıldan fazla olmamak üzere hapis veya adli para cezasını gerektiren suçlarda 8 yıl ""şeklinde düzenlendiğini, delillerin tebliğ edildiğini, zararın yapılan ödemenin çok üzerinde olduğunu, faizin olay tarihinden aksinin kabul edilmesi halinde davalı şirkete tebliğ tarihinden başlatılması gerektiğini beyan etmiştir. Dosya kapsamında alınan 04/09/2015 tarihli bilirkişi raporunda kazanın meydana gelmesinde davalı ... şirketine ZMMS poliçesiyle sigortalı araç sürücüsü ...'in sürücü belgesinin bulunmadığı, % 100 kusurlu olduğu, ölüm teminatının kişi başına 175.000 TL olup, ödemenin mahsubundan sonra bakiye teminat bedelinin 130.874,00 TL olduğunu, ödenebilir ek destekten yoksun kalma tutarının 24.787,39 TL olduğunun beyan edildiği, davalı vekilinin rapora itiraz ettiği, ek rapor alındığı, 14/07/2016 tarihli ek raporda ...'e ödenen tazminatın güncellenmiş tutarı 65.532,14 TL tenzil edildikten sonra ek destekten yoksun kalma tazminat tutarının toplam 83.966,99 TL olduğu beyan edilmiştir. Davacılar vekilinin talep arttırım dilekçesi ibraz ederek 83.966,99 TL'ye yükselttiği görülmüştür. İstanbul 11. Asliye Ticaret Mahkemesi'nin 16/10/2015 tarihli 2014/778 esas 2016/693 karar sayılı ilamıyla davanın destekten yoksun kalma tazminat davası olduğu, ana ve birleşen davada davacıların eşi ve babaları ...'in vefatı nedeniyle davacıların desteklerini kaybettiklerinden bahisle tazminat davası açılmışsa da; HMK 115/1 madddesi gereğince dava şartlarının yargılamanın her aşamasında taraflarca ileri sürülebileceği gibi resen de dikkate alınması gerektiğini, bu yönde yapılan incelemede 23/03/2011'de davacılara yapılan 44.126,00 TL'nin az olduğundan bahisle yapılan ibranın iptali ve fazlaya ilişkin destek tazminatı talebine hükmedilmesi istendiğinden, davacıların davasının hak düşürücü süre, dava şartı yokluğundan usulden reddine karar verdiği görülmüştür. Davacı vekilinin süresinde ibraz ettiği istinaf dilekçesinde; davacılar ... ve ...'e ödeme yapılması için dava açılmadan önce yapılan başvuruda sigorta şirketi tarafından 44.126,00 TL ödeme yapılmışsa da, müvekkillerinin zararı yapılan ödemeden fazla olduğundan dava açıldığını, daha sonra da desteğin diğer çocukları ... ve .... için birleşen davanın açıldığını, hasar dosyasında yapılan ödemenin hangi davacılar adına yapıldığı belirlenmeden ve ibranamenin geçerli olup olmadığı aydınlatılmadan karar verilmesinin hatalı olduğunu, ibranamenin geçerli olmadığını, ibranamenin iptalinin 2 yıllık zamanaşımına tabi olsa da; geçerli bir ibranamenin mevcut olup olmadığının incelenmesi gerektiğini, davalı tarafın birleşen davada süresinde zamanaşımı itirazında bulunmadığını, resen dikkate alınmayacağını, zamanaşımının dava şartlarından olmadığını resen dikkate alınamayacağını beyanla mahkeme kararının kaldırılarak davanın kabulüne karar verilmesini talep etmiştir. Asıl ve birleşen davanın davalısı sigorta şirketinin 03/05/2010 tarihli ZMMS sigorta poliçesi ile ... plakalı aracın ölüm halinde şahıs başına 175.000 TL limit ile sigortaladığı anlaşılmıştır. Asıl davanın 25/08/2014 tarihinde, birleşen davanın 09/10/2015 tarihinde açıldığı görülmüştür. 22/03/2011 tarihli makbuz ve ibraname başlıklı belgede ....varisleri eşi ...'in kendi adına asaleten kızları ..., ... ve ... adına velayeten "".... AŞ'den 44.126,00 TL tazminat bedelini aldığını, ödeme dolayısıyla poliçe şartlarının yerine getirildiğini, mevcut poliçe ile 12/12/2010 tarihli hasardan dolayı sigortanın zimmetine her türlü talep ve dava haklarından ibra ettiklerini, gayri kabili rücu surette"" beyan ettiği görülmüştür. GEREKÇE: Davacı vekilinin asıl dava ve birleşen dava dilekçesinde; Müvekkilinin desteği ....in 12/12/2010 tarihinde meydana gelen çift taraflı trafik kazasında vefat ettiğini, kazanın meydana gelişinde davalı ... şirketine sigortalı ...plaka sayılı araç sürücüsünün kusurlu olduğunu, kazadan sonra davalı şirkete müracaat edildiğini ve davacılara 44.126,00.- TL. ödeme yapıldığını, müvekkillerinin zararının ödenen miktarın üzerinde olduğunu beyanla destekten yoksun kalma tazminatı talebinde bulunduğu anlaşılmıştır. İstanbul 11. Asliye Ticaret Mahkemesi'nin 16/10/2015 tarihli 2014/778 esas 2016/693 karar sayılı ilamı ile; davacıların davasının hak düşürücü süre, dava şartı yokluğundan usulden reddine karar verdiği görülmüştür. Dava dosyasına ibraz edilen 22/03/2011 tarihli ""Makbuz ve İbraname"" başlıklı belge İle, davacı ...'in kendi adına asaleten, çocukları ...,... ve... adına velayeten ""sigorta poliçesi ile ilgili, 44.126,00TL tazminat bedelini ... 'den nakden ve defaten aldığını, tarafına yapılan tazminat ödemesi dolayısıyla poliçe şartları yerine getirildiğinden, mevcut poliçe ve bahis konusu hasar nedeniyle ... 'nin zimmetini ve her türlü talep ve dava haklarından ibra ettiğini, gayrıkabili rücu surette beyan ettiğini bildirdiği "" görülmüştür. Davacı vekilinin, müvekkilinin zararının ödenen miktarın zararın çok üzerinde olduğunu beyan ederek talepte bulunduğu, 2918 sayılı Karayolları Trafik Kanunu'nun 111. Maddesinde "" Bu kanunla öngörülen hukuki sorumluluğu kaldıran ve daraltan anlaşmalar geçersizdir. Tazminat miktarlarına ilişkin olup da , yetersiz veya fahiş olduğu açıkça belli olan anlaşmalar veya uzlaşmalar yapıldıkları tarihten itibaren iki yıl içinde iptal edilebilir "" hükmü ile Yasa'nın bu açık hükmünden yararlanmak için ibra belgesinin iptalinin açıkça ve ayrıca istenmesinin gerekli olmadığına ilişkin Yargıtay 17.Hukuk Dairesi'nin 07/03/2018 tarihli 2015/8148 E- 2018/1602 K sayılı kararı göz önüne alınarak, asıl ve birleşen davanın davacıları tarafından, düzenlenen 22/03/2011 tarihli ibraname ile yapılan ödemenin üzerindeki tazminat bedelinin ödenmesi istendiğinden, davanın 2918 Sayılı KTK 111/2 maddesi gereğince iki yıllık hak düşürücü süreye tabi olduğu, asıl davanın 25/08/2014 tarihinde, birleşen davanın 09/10/2015 tarihinde açıldığı, 22/03/2011 tarihli makbuz ve ibraname tarihinden itibaren dört yıldan fazla bir zaman geçtiği, KTK 111. Maddedeki sürenin hak düşürü süre olduğu, taraflarca ileri sürülmese dahi kamu düzeni ile ilgili olması nedeniyle mahkeme tarafından resen dikkate alınacağı, göz önüne alınarak ilk derece mahkemesinin , hak düşürücü süre yönünden asıl ve birleşen davanın reddine ilişkin kararın yerinde olduğuna, istinaf isteminin esastan reddine karar verilmiştir. KARAR: 6100 sayılı HMK.'nın 353/1-b-1 maddesi gereğince yerinde görülmeyen istinaf isteminin ESASTAN REDDİNE, Alınması gereken 35,90 TL harçtan peşin alınan 31,40 TL harcın mahsubu ile bakiye 4,50 TL eksik harcın istinafa gelen davacıdan alınarak hazineye irat kaydına, İstinaf yargılama giderlerinin istinafa gelen üzerinde bırakılmasına, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Taraflarca yatırılan ve kullanılmayan gider avanslarından kullanılmayan kısımların karar kesinleştiğinde talepleri halinde yatıran tarafa iadesine, Dair, dosya üzerinde yapılan inceleme sonucunda iş bu kararın tebliğinden itibaren 2 hafta içinde Yargıtay temyiz yolu açık olmak üzere oy birliği ile karar verildi. 19/10/2018"
"2017_957_2018_2121_438049300.html","16. HUKUK DAİRESİ","2017/957 Esas","2018/2121 Karar","19/01/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Sigorta tahkim komisyonunun 05/09/2016 tarihli 2016/25665 karar sayılı kararıyla başvuru sahipleri ... ve ...ın 20.04.2016 tarihinde sigortalı...'ın kullandığı ... plakalı çekiciye bağlı ...Dorse plakalı aracın 20.04.2016 tarihinde kendi kusuru ile karıştığı trafik kazasında ölümünden dolayı aracın ZMMS sigorta poliçesiyle sigortalı olduğu, ...Sigorta A.Ş'den talep eden baba ... için 16.298,33 TL, anne ... için 21.220,92 TL'nin 18/05/2016 tarihinden itibaren yasal faiziyle sigorta şirketinden tahsiline karar verdiği görülmüştür. Sigorta şirketinin hakem heyeti kararına davalı sigorta şirketi vekilinin; Karayolları Trafik Kanunu ve Trafik Sigortası Genel Şartları değişikliği sonrasında hak sahibinin kendi kusuruna denk gelen tazminat taleplerinin teminat dışı olduğu, talebin reddi gerektiği, ayrıca tazminat miktarının da fahiş olduğu gerekçeleriyle itiraz ettiği görülmüştür. Sigorta tahkim komisyonunun 27/12/2016 tarihli 2016/İHK-3526 sayılı kararıyla ""olayda sürücü destekçinin tam kusurlu olduğu, ana ve babası olan başvuranların kazada ölen çocukların desteğinden yoksun kaldıkları konularında taraflar arasında bir uyuşmazlık bulunmadığı, ancak artık kararlılık kazanan Yargıtay Hukuk Genel Kurulu Kararları ve Daire Kararlarına göre (HGK 16/01/2013 gün ve 2012/17-1491 esas 2013/74 karar sayılı, 27/06/2012 gün ve 2012/17-215 -413 sayılı, 15/06/2011 gün ve 2011/17142411 sayılı, 22/02/2012 gün ve 17-787 -92 sayılı kararları) başvuranların destekten yoksun kalma tazminatı isteyemeyecekleri itirazının yerinde olmadığı"" gerekçesiyle itirazın reddine karar verdiği görülmüştür. İstanbul Anadolu 4. Asliye Ticaret Mahkemesinin 19/01/2017 tarihli 2017/283 D.İş sayılı kararıyla HMK 436/3 maddesi gereğince karar verilmesine yer olmadığına, dava dosyasının mahkemede saklanmasına karar verdiği, kararın taraf vekillerine tebliğ edildiği, davalı sigorta şirketi tarafından istinaf talebinde bulunulduğu anlaşılmıştır. Davalı vekilinin istinaf dilekçesinde; Karayolları Trafik Kanunu ve Trafik Sigortası Genel Şartları değişikliği sonrasında hak sahibinin kendi kusuruna denk gelen tazminat taleplerinin teminat dışı olduğunu, trafik sigortası genel şartlarında değişiklik yapılmasına dair kanunun 2.maddesinde, A.6 maddesinin sonuna ""sigortacının bu maddenin 1.paragrafının d bendi kapsamında olmasına rağmen ilgililere yaptığı tazminat ödemeleri için sigortalının terekesine ve tereke borçlusu olan mirasçılarına sigortalının kusuru oranında ve ilgili mevzuat dahilinde müracaat hakkının saklı olduğunun"" düzenlendiği, sigorta şirketinin mirasçılara rücu hakkı bulunduğundan alacaklı ve borçlu sıfatlarının birleştiğini, davanın reddi gerektiğini, müteveffanın aracın sürücüsü/ işleteni olduğundan mirasçıların taleplerinin KTK ve Genel Şartlar gereği teminat dışı olduğunu, KTK 92.madde gereğince 26/04/2016 tarihinde yürürlüğe giren değişiklik ile ""hak sahibinin kendi kusuruna denk gelen tazminat talepleri, ilgililerin, sigortalının sorumluluk riski kapsamında olmayan tazminat taleplerinin ve bu kanun çerçevesinde hazırlanan ZMMS genel şartları ve ekleriyle tanımlanan teminat içeriği dışında kalan taleplerin ZMMS kapsamı dışında olduğunun düzenlendiğini, tazminat tutarının da fahiş olduğunu beyanla kararın bozulmasını talep ettiği görülmüştür. İstinaf talebi davacı vekiline tebliğ edilmiş cevap verilmemiştir. Davacıların desteği ...'ın kullandığı ... plakalı aracın, dava dışı ... adına, 16/12/2015-16/12/2016 bitiş tarihli Zorunlu Maliyet Sigorta Poliçesi ile davalı sigorta şirketine sigortalı olduğu , dava dilekçesi ekinde sunulan sigorta poliçesinden anlaşılmıştır. Zorunlu Mali Sorumluluk Sigortası kapsamı dışında tutulan taleplerin düzenlendiği ,2918 Sayılı Karayolları Trafik Kanunu'nun 92. Maddesi'ne 14/04/2016 tarihli-6704 Sayılı Kanunun 4. Maddesi ile eklenen (g ) bendinde "" Hak sahibinin kendi kusuruna denk gelen tazminat talepleri"", (h ) bendinde ""İlgililerin, sigortalının sorumluluk riski kapsamında olmayan tazminat talepleri"", (i) bendinde "" Bu kanun çerçevesinde hazırlanan zorunlu mali sorumluluk Sigortası genel şartları ve ekleri ile tanımlanan teminat içeriği dışında kalan talepleri"" eklediği anlaşılmıştır. GEREKÇE: Dairemiz önüne gelen uyuşmazlık; sigorta tahkim komisyonunun hakem heyetinin kararına itiraz üzerine verdiği 27/12/2016 tarihli 2016/İHK-3526 sayılı kararın kaldırılması talebine ilişkindir. Davalı sigorta şirketi, KTK ve Trafik Sigortası Genel Şartları değişikliği sonrasında hak sahibinin kendi kusuruna denk gelen tazminat taleplerinin teminat dışı olduğunu ve kanun sonrası başvuru yapıldığını, tazminatın fahiş olduğunu ileri sürerek istinaf talebinde bulunmuştur. Uyuşmazlığa konu, sigorta tahkim komisyonu kararının incelenmesinde karara konu sigorta hakem heyetinin 05/09/2016 tarihli, 2016/25665 karar sayılı kararında; ... Sigorta A.Ş'den talep eden baba ... için 16.298,33 TL, anne .. . için 21.220,92 TL'nin 18/05/2016 tarihinden itibaren yasal faiziyle sigorta şirketinden tahsiline karar verdiği görülmüştür. Sigortacılık Kanunu 30/12 maddesinde; ""uyuşmazlığa düşen taraflar arasında, açık ve yazılı şekilde yapılması gereken sözleşme ile daha yüksek bir tutar belirlenmemişse hakemin verdiği kırk bin Türk Lirasına kadar olan kararlar her iki taraf için kesindir. Kırk bin Türk Lirasının üzerindeki kararlar için temyize gidilebilir."" hükmü düzenlenmiştir. Hakem kararında davalı aleyhine verilen tazminat toplamının 37.519,25 TL olduğu ve Sigortacılık Kanunu 30/12 maddesi gereğince kesin olduğu göz önüne alınarak davalı şirketin istinaf talebinin usulden reddine karar vermek gerekmiştir. KARAR: 6100 sayılı HMK 352/1 maddesi gereğince istinaf isteminin USULDEN REDDİNE, Harç peşin olarak yatırıldığından başkaca harç alınmasına yer olmadığına, İstinaf yargılama giderlerinin istinafa gelen taraf üzerinde bırakılmasına İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Dosya içerisinde bulunan ve harcanmayan gider avanslarının talepleri halinde yatıranlara iadesine, Dair, dosya üzerinde yapılan inceleme sonucunda oy birliği ile ve kesin olarak karar verildi. 12/10/2018"
"2017_960_2018_1981_432626800.html","16. HUKUK DAİRESİ","2017/960 Esas","2018/1981 Karar","29/09/2016","Marka (Marka Hükümsüzlüğünden Kaynaklanan)","GEREĞİ DÜŞÜNÜLDÜ: Davacı vekili dava dilekçesinde özetle; müvekkiline ait KIZILDERİLİ figürü ibareli markanın 2012/36582 tescil numarası ile tescillenmiş olduğunu, yurt dışında ... olarak 1994 tarihinden itibaren tescilli marka olarak kullanılmakta olduğunu, tanınmış marka niteliğinde olduğunu, davalı müvekkilinin tanınmışlığından faydalanarak adına 2011/45895 başvuru numarasıyla ... ibaresinin marka olarak tescil ettirdiğini, müvekkilinin markası ile birebir benzer olması sebebiyle 556 sayılı KHK.'nin 7/1-b ve 8/3 maddesi gereğince hükümsüzlüğüne karar verilmesini dava ve talep etmiştir. Davalı vekili cevap dilekçesinde özetle; davaya konu olan markaya ilişkin tescil aşamasında davacının itirazı üzerine verilen YİDK nın iptali için Ankara 4.FSHHM'nin 2014/12 Esas 2014/309 Karar sayılı ilamı ile açılan davada itirazın reddedilerek markanın tescil edilmiş olduğunu, mahkeme ilamının yargıtaydan geçerek kesinleştiğini, tarafları, dava konusu aynı kesin hüküm nedeniyle davanın usulden reddine karar verilmesini, esasa ilişkin taleplerinde daha önce Ankara 4.FSHHM'nin kararını da tartışılmış olmakla davanın reddini savunmuştur. Bakırköy 2. FSHHM'nin 29/09/2016 tarihli 2015/226 esas 2016/119 karar sayılı ilamıyla ""Ankara 4.FSHHM'nin 2014/12 Esas sayılı dosyasında davacı ... Davalı ... dava konusu davalı adına TPE'de 2011/45895 başvuru numarasıyla tescil edilen ... ibareli markaya ilişkin YİDK 'nın iptali ve tescil edilmiş ise markanın 556 sayılı KHK.'nin 8/3-4, 7/1-b maddeleri ve kötü niyetli tescil gereğince hükümsüzlüğüne karar verilmesi talep olunup yapılan yargılama sonunda davanın reddine karar verildiği, kararın Yargıtay aşamasından geçerek kesinleştiği"" gerekçesiyle Ankara 4. FSHHM'nin 2014/12 esas 2014/309 karar sayılı ilamının kesin hüküm teşkil etmesi nedeniyle davanın usulden reddine karar verdiği görülmüştür. Süresinde istinaf talebinde bulunan davacı vekilinin 09/02/2017 tarihli dilekçesinde; mahkemenin davada kesin hüküm koşullarının oluşmadığına ilişkin savunmalarını değerlendirmediğini, kesin hüküm nedeniyle davanın reddinin hukuka aykırı olduğunu, Ankara 4. FSHHM'nin 2014/12 esas sayılı davasının; netice-i talep kısmının; "" davalı TPE Yeniden İnceleme ve Değerlendirme Kurulu'nun 19/12/2013 tarih ve 2013-M-7596 sayılı kararının iptaline"" şeklinde olduğunu, markanın tescili halinde hükümsüzlüğüne karar verilmesi talebinin dilekçenin netice-i talep kısmında yer almadığını, kararda da davanın reddine şeklinde hüküm kurulduğunu, iddia ve savunmaların özetlendiği paragrafta talebinin ""tescil edilmiş ise markanın hükümsüzlüğüne karar verilmesi"" şeklinde belirtilmiş gibi görülse de bunun bir yazım hatası olduğunu, HMK 303.madde gereğince dava sebeplerinin ve netice-i taleplerin yani konularının farklı olduğunu, müvekkilinin marka tescil belgesi aldığını, YİDK iptal davaları ile hükümsüzlük davalarının iki ayrı dava olduğunu beyanla ilk derece mahkemesi kararının kaldırılmasını, dosyanın yeniden görülmesi için mahkemesine gönderilmesini talep etmiştir. Ankara 4.FSHHM'nin 03/11/2014 tarihli 2014/12 Esas-2014/309 K sayılı kararı ile davacı şirketin davalı ile dava Türk Patent Enstitüsü Başkanlığı aleyhine açtığı davada, davanın reddine karar verildiği, kararın davacı vekili ve davalı vekili tarafından temyiz edildiği, davalı vekilinin vekalet ücretine yönelik temyiz talebinin kabul edilerek kararın davalı vekili lehine vekalet ücretine hükmedilmemesi nedeniyle bozulmasına karar verildiği, bozma kapsamında yapılan inceleme sonunda , mahkemenin 2015/298 E- 2015/297 K sayılı kararı ile önceki kararın 1,2,3,4,5 numaralı bentlerinin aynen geçerli olduğuna hükmederek davalı lehine vekalet ücretine karar verdiği, kararın 11/02/2016 tarihinde kesinleştiği görülmüştür. GEREKÇE: Bakırköy 2. FSHHM'nin 29/09/2016 tarihli 2015/226 esas 2016/119 karar sayılı ilamıyla Ankara 4. FSHHM'nin 2014/12 esas 2014/309 karar sayılı ilamının kesin hüküm teşkil etmesi nedeniyle davanın usulden reddine karar verdiği görülmüştür. Davacı vekilinin ise istinaf talebini Ankara 4. FSHHM'nin 2014/12 esas sayılı dosyasında verilen kararın TPE Yeniden İnceleme ve Değerlendirme Kurulu'nun 19/12/2013 tarih ve 2013-M-7596 sayılı kararının iptaline ilişkin olduğunu, hükümsüzlük davası yönünden kesin hüküm teşkil etmeyeceği savunmasına dayandırmıştır. 6100 sayılı HMK 303/1.maddesinde ""bir davaya ait şekli anlamda kesinleşmiş olan hükmü diğer bir davada maddi anlamda kesin hüküm oluşturabilmesi için her iki davanın taraflarının dava sebeplerinin ve ilk davanın hüküm fıkrası ile 2.davaya ait talep sonucunun aynı olmasının gerektiği"" düzenlenmiştir. Ankara 4. FSHHM'nin 2014/12 esas 2014/309 karar sayılı ilamının incelenmesinde; her ne kadar davacının iddiasının TPE YİDK'nın 2013- M- 7596 sayılı kararına itirazın reddine dair TPE YİDK kararının iptali ve tescil edilmiş ise markanın hükümsüz sayılmasına ve sicilden terkinine karar verilmesi talepli olduğu açıklanmışsa da, mahkemenin kararında davanın reddine karar verdiği, kararın gerekçesi incelendiğinde başvuruya itirazın reddine dair davalı TPE YİDK kararının hukuka uygun bulunduğundan davanın reddine karar verildiğinin beyan edildiği, mahkeme kararının davacı vekili ve davalı vekili tarafından temyiz edilmesi üzerine Yargıtay 11. Hukuk Dairesi'nin de vekalet ücretleri yönünden yerel mahkeme kararının bozulmasına sair temyiz istemlerinin reddine karar verdiği 03/06/2015 tarihli kararında davanın YİDK kararının iptali istemine ilişkin olduğunu değerlendirdiği anlaşılmıştır. Davalı tarafça davacının davada dayandığı hükümsüzlük sebeplerinin Ankara 4. FSHHM'nin 2014/12 esas 2014/309 karar sayılı dosyasında da ileri sürülerek tartışıldığını ve kesin hüküm teşkil ettiğini beyan etmişse de; Ankara'da görülen dava tarihi olan 15/01/2014 tarihinde davalı markasının tescil edilmediği, tescil tarihinin 10/09/2014 tarihli olduğu, bu nedenle YİDK kararının iptali talebi değerlendirilmişse de, YİDK kararları Mahkemece verilen nihai kararlardan olmadığı delil olarak değerlendirilmesi söz konusu olacak isede kesin hüküm mahiyetinde olmayacağı ayrıca hükümsüzlük talebi hakkında karar verilmediği de göz önüne alınarak Ankara'da görülen dava dosyasındaki delillerin ve mahkeme kararının delil kuvveti ilk derece mahkemesince değerlendirilmek üzere kesin hüküm teşkil etmediğine yönelik davacı vekilinin istinaf talebinin kabulüne, ilk derece mahkemesinin kararının kaldırılarak yargılama yapılmak üzere dosyanın mahkemesine gönderilmesine karar verilerek aşağıdaki hüküm kurulmuştur. KARAR: İstinaf talebinin kabulüne, HMK 353/1-a-4 maddesi gereğince Bakırköy (kapatılan) 2. Fikri Sinai Haklar Hukuk Mahkemesi'nin 2015/226 esas 2016/129 karar sayılı kararının kaldırılmasına, yargılamaya devam edilmesi için dosyanın mahkemesine gönderilmesine, Peşin alınan istinaf maktu karar harcının talebi halinde ... ' e iadesine, İstinaf yargılama giderlerinin verilecek nihai kararda değerlendirilmesine, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Dair, dosya üzerinde yapılan inceleme sonucunda kesin olarak karar verildi. 28/09/2018"
"2017_964_2018_2043_434501600.html","16. HUKUK DAİRESİ","2017/964 Esas","2018/2043 Karar","18/10/2016","İtirazın İptali (Ticari Satımdan Kaynaklanan)","GEREĞİ DÜŞÜNÜLDÜ: Davacı vekili dava dilekçesinde özetle: davacının eşinin 10/06/2012 tarihinde meydana gelen kaza neticesinde hayatını kaybettiğini, bu kaza neticesinde sigorta poliçesi kapsamında tazminat talebinde bulunan davacıya davalı sigorta şirketi tarafından eksik tazminat bedeli ödendiğini, davaya konu alacağın tahsili için İstanbul .. İcra Müdürlüğü'nün ... esas sayılı dosyası ile davalı hakkında icra takibi başlatıldığını ve ödeme emrinin davalı tarafa tebliğ edildiğini, davalının icra takibine kötüniyetli olarak itiraz ettiğinden bahisle davalının icra dosyasına vaki itirazının iptali ile takibin devamına, %20'den az olmamak üzere icra inkâr tazminatının davalıdan tahsiline karar verilmesini talep ve dava etmiştir. Davalı vekili cevap dilekçesi ile; dava konusu olay nedeni ile hesaplanan tüm tazminat tutarının davacıya ödendiğini, davalı şirketin bu yönden bir sorumluluğunun kalmadığını, dava konusu olay nedeni ile 75.033,75-TL'nin 18/03/2013 tarihinde ibraname karşılığında davacıya ödendiği, davalı sigorta şirketinin sorumluluğunun kusuru ve poliçe limiti ile sınırlı olduğu, poliçe limitinin kaza tarihi itibari ile kişi başına 225.000,00-TL olduğu, dava öncesinde davacının müracaatı üzerine ödeme yapılmış olması nedeni ile davalının kusuru bulunmadığı, Adli Tıp Kurumu'ndan kusur oranına ilişkin rapor aldırılmasının gerektiği, davacı tarafça talep edilen icra inkâr tazminatı isteminin ve yine faiz isteminin yerinde olmadığından bahisle açılan davanın reddine %20 kötüniyet tazminatının davacıdan tahsiline karar verilmesini talep etmiştir. Edirne 1. Ağır Ceza Mahkemesi'nin 2013/251 esas 2014/261 karar sayılı dosyasının örneğinin dosya içinde bulunduğu, İstanbul ATK Başkanlığı Trafik İhtisas Dairesi'nin 01/09/2014 tarihli raporunda dava konusu kaza nedeni ile müteveffa sürücü... (veya ...)'in asli derecede tamamen kusurlu olduğu, yolun araç trafiğine açık olmasının olayın meydana gelmesinde etkinliği olmadığı anlaşılmakla yolu araç trafiğine açan kişi kurum ve kuruluşa kusur atfedilemeyeceğinin beyan edildiği görülmüştür. Aktüer bilirkişi ve sigortacı bilirkişi tarafından düzenlenen 25/01/2016 tarihli raporda dosyada sureti mevcut olan ATK Başkanlığı Trafik İhtisas Dairesi'nin 01/09/2014 tarihli raporuna göre olayın meydana gelmesinde davalı tarafından ZMMS Sigorta Poliçesi ile sigortalı bulunan ... plakalı araç sürücüsünün %100 kusurlu olduğu, dava konusu olay nedeni ile davalının %100 kusur durumu dikkate alınarak desteğin geride kalan hak sahiplerinin ödeme ve icra takip tarihi itibari ile bakiye destek zararının 72.731,71-TL olduğu, icra takip talepnamesinde ise 24.865,00-TL talep edildiğinden bahisle bu talep ile bağlı kalınması gerektiği sonuç ve kanaatine varıldığının beyan edildiği anlaşılmıştır. İstanbul 3. Asliye Ticaret Mahkemesinin 2014/1168 esas 2016/691 karar sayılı 18/10/2016 tarihli ilamıyla; dosya kapsamında alınan 18/08/2016 tarihli kök rapor ile faiz güncellenmesi için alınan 25/03/2016 tarihli ek raporda davacı için destek zararının 178.135,21 TL olduğunu - 81.878,49 TL(75.033, 75 TL ödemenin güncellenmiş tutarı) =96.256,73 TL olduğunu, poliçe limiti dahilinde kaldığını, icra takibinde 24.868 TL istendiğini beyanla davanın kabulüne, davaya konu İstanbul .... İcra Müdürlüğü'nün.... esas sayılı icra takip dosyasına vaki davalının itirazının iptali ile 24.865,00-TL asıl alacak üzerinden, takip tarihinden itibaren yasal faiz işletilerek takibin devamına, davacı tarafın icra inkâr tazminatı isteminin yerinde görülmediğinden reddine karar verildiği görülmüştür. Davalı vekilinin süresinde ibraz ettiği istinaf dilekçesinde; davacının eşi...'in sürücü ...ın aracına bindiğini, ATK Başkanlığı Kimya İhtisas Dairesi Toksikoloji Şubesi tarafından düzenlenen raporda ...'ın kanında 164 mg/dl etanol, ....in kanında 193mg/dl etanol bulunduğunu,davacının eşinin sürücünün alkollü olduğunu bile bile aracına bindiğini, dosyadaki belgelerden birlikte alkol aldığının anlaşıldığını, müterafık kusur indirimi yapılması gerektiğini, hatır taşıması ve murisin emniyet kemeri kullanmaması nedeniyle de müterafık kusuru bulunduğunu, indirim yapılması gerektiğini beyanla ilk derece mahkemesi kararının kaldırılmasını talep ettiği görülmüştür. Davacı vekilinin istinaf talebine itiraz dilekçesinde; davalı vekilinin iddialarının varsayıma dayalı olduğunu, müvekkilinin kocasının araçta yolcu konumunda olduğunu, alkol almasının önemi olmadığını, araca birlikte binilmesinin hatır taşımasının koşullarının oluştuğunu göstermeyeceğini, emniyet kemeri takılmadığına yönelik beyanı kabul etmediklerini, indirim sebebi olarak kabul edilemeyeceğini, kaldı ki tüm indirim sebepleri uygulansa dahi tazminat miktarının çok çok altında bir bedele hükmedildiğini beyanla istinaf talebinin reddine karar verilmesini istemiştir. GEREKÇE: İstanbul 3. Asliye Ticaret Mahkemesinin 2014/1168 esas 2016/691 karar sayılı 18/10/2016 tarihli ilamıyla; davanın kabulüne , davalının İstanbul ..İcra Müdürlüğü'nün ... E sayılı icra dosyasına itirazının iptaline , takibin takip tarihinden itibaren asıl alacağa yasal faiz işletilerek devamına, icra inkar tazminatının reddine karar verildiği, davalı vekilinin süresinde ibraz ettiği istinaf dilekçesinde, Davacının eşi ...n, alkollü sürücü ...'ın aracına binmesi nedeniyle, müterafık kusur indirimi yapılması gerektiğini, ayrıca sürücü ...'ın hatır taşıması nedeniyle indirim yapılması gerektiğini, murisin emniyet kemeri kullanmaması nedeniyle müştereken kusurlu olduğunu, müterafık kusurunun indirilmesi gerektiğini beyan ettiği anlaşılmıştır. Dosya içinde bulunan Edirne 1. Ağır Ceza Mahkemesi'nin 2013/251 esas 2014/267 karar sayılı dosyasında bulunan 12/10/2012 tarihli Adli Tıp Kurumu Başkanlığının Kimya İhtisas Dairesi Toksikoloji Şubesi raporunda ...'a ait kanda 164 mg/dl etanol, ...'e ait kanda 193 mg/dl etanol bulunduğu tespit edilmişse de yapılan yargılamada sürücünün ... mı yoksa ... mi olduğunun anlaşılamadığı, davalı sigorta şirketinin sürücünün...olduğunu, hatır taşıması yaptığını ve davacının eşinin alkollü sürücünün aracına binmek suretiyle müterafık kusurlu olduğunu ispatlayamadığı, ayrıca ...n kaza sırasında emniyet kemeri takıp takmadığının ceza dosyası kapsamından anlaşılamadığı, aracın kazadan sonra yuvarlandığı, Tunca Nehri'nden çıkarıldığı, varsayıma dayalı olarak tazminattan kusur indirimi yapılamayacağı kanaatiyle ilk derece mahkemesi kararının yerinde olduğuna, istinaf isteminin esastan reddine karar verilmiştir. KARAR: 6100 sayılı HMK.'nın 353/1-b-1 maddesi gereğince yerinde görülmeyen istinaf isteminin ESASTAN REDDİNE, Harç peşin olarak alındığından başkaca harç alınmasına yer olmadığına, İstinaf yargılama giderlerinin davalı ... Sigorta üzerinde bırakılmasına, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Dair, dosya üzerinde yapılan inceleme sonucunda oy birliği ile ve kesin olarak karar verildi. 04/10/2018"
"2017_964_2018_911_435157000.html","8. HUKUK DAİRESİ","2017/964","2018/911","30/11/2016","Tazminat","GEREĞİ DÜŞÜNÜLDÜ: Davacı vekili dava dilekçesi ile; davalılardan...'a ait ... Sigorta A.Ş. tarafından trafik sigortası ile sigortalanan ... plakalı aracın 15/08/2012 tarihinde İstanbul İli, Pendik İlçesi, Taşyol mevkiinde diğer davalılardan ...'ın sevk ve idaresindeyken geri manevra yaptığı sırada toplam 31 cm yükseklikteki merdiven basamaklarına çıkarak basamakta oturan 5 yaşındaki davacılardan ... ile yanındaki iki çocuğa çarparak yaralanmalarına sebebiyet verdiğini, bu kaza sonucu ....'un yüzüne aldığı darbe ile ağır yaralanarak sağ gözünü kaybettiğini, davalılardan sürücü ...'nın kazanın oluşunda %100 kusurlu olduğunu ve bu nedenle sorumlu olduğunu, diğer davalı ... ..'ın araç maliki sıfatıyla sorumluluğunun bulunduğunu, kaza nedeniyle gerek ...'ın gerekse diğer davacılar anne ve babasının telafisi olmayan mağduriyetlere uğradıklarını belirterek küçük ...'ın mağduriyet oranının tespitiyle maddi zararının belirlenmesi, fazlaya dair hakları saklı kalmak kaydıyla bu davacı için 202.000,00-TL maddi tazminatın, bu davacının yaşı, uğradığı kaza sonucu mağduriyeti gözetilerek 50.000,00-TL manevi tazminatın, diğer davacılar küçüğün anne ve babası için çektikleri acı ve küçüğün maluliyeti nedeniyle ömür boyu yaşamak zorunda kalacakları travmatik durum nedeniyle 15.000,00'er TL'den 30.000,00-TL manevi tazminat olmak üzere toplam 82.000,00-TL tazminatın davalılardan sigorta şirketinin sadece maddi tazminat miktarından sorumlu olmak üzere tüm davalılardan müşterek ve müteselsilen tahsiline karar verilmesini talep ve dava etmiş, 20/01/2016 tarihli ıslah dilekçesi ile davacı ... için maddi tazminat talebini 806.599,93-TL'ye yükseltmiştir. Davalı ...Ş.vekili cevap dilekçesi ile; kazaya karışan ... plaka sayılı aracın müvekkili şirketle 09/04/2012-2013 vadeli 3274279 numaralı poliçe ile zorunlu mali mesuliyet sigortası ile sigortalı olduğunu, poliçe limitinin sakatlanmada 225.000,00-TL ile sınırlı olduğunu, davacı yanın kaza nedeniyle kaza ve hasar ihbarında bulunmadığını, bu nedenle müvekkili sigorta şirketinin temerrüde düşürülmediğini, sigortalı araç sürücüsünün kazada kusursuz olduğunu, davacının vücut fonksiyon kaybının Adli Tıp Kurumu tarafından tespit edilmesi gerektiğini belirterek davanın reddini istemiştir. Davalı ... .beyanında, kazayı kendisinin yaptığını, herhangi bir kastının söz konusu olmadığını belirterek davanın reddini istemiştir. Davalı .... beyanında, aracın kendisine ait olduğunu, olay anında yeğeni olan diğer davalının kullanmakta olduğunu belirterek davanın reddini talep etmiştir. Mahkemece; meydana gelen kazada davalı ... .'ın % 100 oranında kusurlu olduğu, Adli Tıp Kurumu 3.İhtisas Kurulu'nun 30/09/2013 tarihli raporuna göre meydana gelen kaza nedeniyle davacı ...'un sağ gözünde görme kaybı meydana geldiği, ayrıca yüzünde kesiler oluştuğu, bu haliyle %32,3 oranında meslekte kazanma gücünü kaybettiğinin belirlendiği dikkate alınarak; ""1-Davacı yanın maddi tazminat istemi ıslah dilekçesiyle birlikte değerlendirilerek kabulü ile, toplam 806.599,93 TL maddi tazminat isteminin davalılardan ... Sigorta A.Ş.'nin (225.000,00TL)poliçe limitiyle sınırlı kalmak kaydıyla kabulü ile, davalılardan ... Sigorta A.Ş. Açısından 2.000,00 TL için dava tarihinden, kalan kısım için ıslah tarihinden, diğer davalılar için kaza tarihinden itibaren işleyecek yasal faiziyle birlikte dayanışmalı olarak tahsili ile davacılardan ... ve .. .'ın velayeti gözetilerek ...'a ödenmesine, 2-Davacı yanın her 3 davacı açısından ayrı ayrı manevi tazminat istemli davalılardan ... ve ... açısından değerlendirilerek, meydana gelen kazada tarafların dosyaya yansıyan kusur durumları, ekonomik sosyal koşulları ve TMK.4.maddesi gereği hakkaniyet ilkesi gözetilerek, a)... için manevi tazminat isteminin kısmen kabulü ile 30.000,00-TL manevi tazminatın, b)Diğer davacılar... ve ...için ayrı ayrı manevi tazminat isteminin kısmen kabulü ile 7'şer bin TL den 14.000,00 TL manevi tazminatın toplam 44.000,00 TL manevi tazminatın her iki davalıdan dayanışmalı olarak kaza tarihinden itibaren işleyecek hesap faizi ile birlikte tahsili ile davacılara ödenmesine, fazlaya dair istemin reddine,"" karar verilmiş, karara karşı davacılar vekili tarafından süresi içinde istinaf yoluna başvurulmuştur. Davacılar vekilinin istinaf sebepleri; sigorta şirketinin sorumlu olduğu faizin başlangıç tarihinin yanlış belirlendiği, ıslahla artırılan miktar için de dava tarihinden itibaren faize hükmedilmesi gerektiği, sigorta şirketinin sorumlu olduğu vekalet ücretinin infazda tereddüte neden olacak şekilde belirlendiği, manevi tazminat için her bir davacı yönünden ayrı ayrı vekalet ücretine hükmedilmesi gerektiği, 600,00-TL ATK rapor ücretinin yargılama giderleri arasında gösterilmediği hususlarına ilişkindir. Dava, trafik kazası nedeniyle maddi ve manevi tazminat talebine ilişkin bulunmaktadır. 1)Mahkemece; ""Davacı yanın maddi tazminat istemi ıslah dilekçesiyle birlikte değerlendirilerek kabulü ile, toplam 806.599,93 TL maddi tazminat isteminin davalılardan... Sigorta A.Ş.'nin (225.000,00TL)poliçe limitiyle sınırlı kalmak kaydıyla kabulü ile, davalılardan ...Sigorta A.Ş. Açısından 2.000,00 TL için dava tarihinden, kalan kısım için ıslah tarihinden....işleyecek yasal faiziyle birlikte ..."" tahsiline karar verilmiştir. 2918 sayılı KTK.’nun 99/1. ve ZMSS Genel Şartları’nın B.2.b. maddesi uyarınca, sigorta şirketinin tazminatı ödeme yükümlülüğü kendisine riziko ihbarı yapıldıktan itibaren 8 işgünü sonunda başlar. Somut olayda, dosya kapsamından davalı ... şirketine bu yönde bir müracaat yapılmadığı anlaşılmaktadır. Kaza sonrasında sigorta şirketine başvuru yapılmadığı durumlarda sigorta şirketinin en erken dava tarihinde temerrüde düşürüldüğünün kabulü ile, dava tarihinden itibaren faizden sorumluluğuna hükmedilmesi, ıslah ile artırılan kısım yönünden de temerrüt/dava tarihinden itibaren faize hükmedilmesi gerekir(Yargıtay 17. Hukuk Dairesi'nin 26/04/2018 tarih ve 2015/10249 E., 2018/4555 sayılı kararı). Bu itibarla Mahkemece, sigorta şirketinin sorumlu olduğu maddi tazminatın tamamına dava tarihinden itibaren yasal faiz işletilmesine karar verilmesi gerekirken ıslahla artırılan kısım için ıslah tarihinden itibaren faize hükmedilmesi hatalı olmuştur. 2) Mahkemenin 01/03/2017 tarihli ""tavzih şerhi"" kararının 5 nolu bendi ile ""Maddi Tazminat yönünden; davacılar kendisini vekil ile temsil ettirdiğinden yürürlükte bulunan AAÜT göre belirlenen 52.464,00-TL nisbi vekalet ücretinin (davalılardan... Sigorta A. Ş.'nin (225.000,00TL)poliçe limitiyle sınırlı kalmak kaydıyla ) davalılardan dayanışmalı olarak tahsili ile davacıya verilmesine,"" karar verilmiştir. Olay tarihi itibariyle davalı ... şirketinin sorumlu olduğu maddi tazminat miktarı poliçe limiti olan 225.000,00-TL ile sınırlıdır. Davalı ... şirketinin vekalet ücretinden sorumluluğu da poliçe limiti olan bu miktar üzerinden belirlenecek vekalet ücreti ile sınırlı bulunmaktadır. AAÜT gereğince poliçe limiti üzerinden vekalet ücreti belirlendiğinde sigorta şirketinin sorumlu olduğu vekalet ücreti 19.450,00-TL'dir. Mahkemece, hükmün icrasında tereddüte neden olacak şekilde hüküm kurulmuş olması doğru değildir. 3) Davacılar arasında zorunlu dava arkadaşlığı bulunmadığı, aralarında ihtiyari dava arkadaşlığı bulunanların usul ekonomisi ilkesi dikkate alınarak birlikte dava açtıkları durumda da esasen birden fazla dava olduğu dikkate alınarak; her bir davacı yönünden lehine hükmedilen tazminat miktarına göre kendisini vekille temsil ettiren davacılar lehine ayrı ayrı vekalet ücreti takdir edilmesi gerekirken, asıl davada davacılar için manevi tazminat yönünden tek vekalet ücretine hükmedilmesi de doğru değildir(Yargıtay 17. Hukuk Dairesi'nin 10/07/2018 tarih ve 2018/1763 E., 2018/7014 K. sayılı kararı). 4) Davacı tarafından ATK'dan alınan maluliyet raporu için 24/02/2014 tarihinde 600,00-TL ücret yatırılmış olup, bu ücretin yargılama giderleri arasında gösterilmemesi hatalı olmuştur. Tüm bu nedenlerle davacılar vekilinin istinaf talebinin kabulüne, ancak bu hususlar yeniden yargılamayı gerektirmediğinden HMK 353/1-b/2 maddesi gereğince, Mahkemece verilen kararın kaldırılmasına, yeniden hüküm kurulmasına karar verilmesi gerekmiştir. HÜKÜM: Gerekçe uyarınca; 1- İstanbul Anadolu 5. Asliye Ticaret Mahkemesi'nin 30/11/2016 tarih ve 2014/220 E., 2016/711 K. sayılı kararına karşı davacılar vekili tarafından yapılan istinaf talebinin yukarıda (1), (2), (3), (4) nolu bentlerde açıklanan nedenlerle KABULÜNE, 1/1- İstinaf yasa yoluna başvuran davacılar tarafından yatırılan 31,40-TL maktu istinaf karar ve ilam harcı ile 85,70-TL istinaf yoluna başvurma harcının talep halinde davacılara İADESİNE, 1/2- İncelemenin duruşmasız olarak yapılması nedeniyle avukatlık ücreti takdirine yer olmadığına, 2- İstanbul Anadolu 5. Asliye Ticaret Mahkemesi'nin 30/11/2016 tarih ve 2014/220 E., 2016/711 K. sayılı kararının KALDIRILMASINA, 2/1- Davacı ...'ın maddi tazminat talebinin ıslah dilekçesinde talep edilen miktar gözönünde bulundurularak KABULÜ İLE, toplam 806.599,93-TL maddi tazminatın davalılardan ...Sigorta A.Ş.'nin (225.000,00TL)poliçe limitiyle sınırlı kalmak kaydıyla, davalılardan ... Sigorta A.Ş. yönünden dava tarihi olan 12/09/2012 tarihinden diğer davalılar yönünden kaza tarihi olan 15/08/2012 tarihinden itibaren işleyecek yasal faiziyle birlikte müştereken ve müteselsilen alınarak davacılardan ... ve ...'ın velayeti gözetilerek ...'a verilmesine, 2/2- Davacı tarafın manevi tazminat talebinin KISMEN KABUL KISMEN REDDİ İLE, davacı ... için takdir edilen 30.000,00-TL, davacı ... için takdir edilen 7.000,00-TL, davacı ... için takdir edilen 7.000,00-TL manevi tazminatın kaza tarihi olan 15/08/2012 tarihinden itibaren işleyecek yasal faİzi ile birlikte davalılar ... ve ...'dan müştereken ve müteselsilen alınarak davacılara verilmesine, fazlaya ilişkin talebin REDDİNE, 2/3- Alınması gerekli 58.104,48-TL nispi karar ve ilam harcından davacı tarafça peşin olarak yatırılan 1.217,70-TL ile 2.749,00-TL ıslah harcı toplamı 3.996,70-TL'nin mahsubu ile bakiye 54.137,78-TL harcın davalılardan müştereken ve müteselsilen alınarak Hazineye gelir kaydına, 2/4- Davacı tarafça yapılan ve 21,15-TL başvuru harcı, 1.217,70-TL peşin harç, 2.749,00-TL ıslah harcı gideri, 600,00-TL ATK rapor ücreti ile 600,00-TL bilirkişi ücreti ve 346,25-TL posta ve tebligat gideri olmak üzere toplam 5.534,10-TL yargılama giderinin kabul ve red oranına göre (%96) hesaplanan 5.312,00-TL'sinin davalılardan müştereken ve müteselsilen alınarak davacı tarafa verilmesine, geri kalan kısmın davacı taraf üzerinde bırakılmasına, 2/5- Maddi tazminat davasında davacı ... kendisini vekil ile temsil ettirdiğinden karar tarihi AAÜT gereğince belirlenen 52.464,00-TL vekâlet ücretinin (davalı ... A. Ş.'nin 19.450,00-TL'den sorumlu olmak üzere) davalılardan müştereken ve müteselsilen alınarak davacı tarafa verilmesine, 2/6- Manevi tazminat davasında davacılar kendilerini vekille temsil ettirdiğinden karar tarihi AAÜT gereğince davacı ... için belirlenen 3.600,00-TL, davacı ... için belirlenen 2.180,00-TL, davacı ... için belirlenen 2.180,00-TL vekâlet ücretinin davalılar ... ve ...'dan müştereken ve müteselsilen alınarak davacılara verilmesine, 2/7- HMK 333. md. uyarınca davacı ve davalı tarafından yatırılan ve bakiye kalan gider avansının kararın kesinleşmesi sonrası talep halinde yatıran tarafa iadesine, Dosya üzerinde yapılan inceleme sonucunda, 20/7/2017 tarih ve 7035 sayılı Kanunun 31 inci maddesiyle değişik HMK. m. 361/1. hükmü gereğince, kararın tebliğinden itibaren 2 hafta içerisinde Yargıtay'a temyiz başvurusunda bulunma yolu açık olmak üzere, oy birliğiyle karar verildi.20/09/2018."
"2017_965_2018_2122_438061800.html","16. HUKUK DAİRESİ","2017/965 Esas","2018/2122 Karar","07/12/2016","İtirazın İptali (Ticari Satımdan Kaynaklanan)","GEREĞİ DÜŞÜNÜLDÜ: Davacı vekili dava dilekçesinde, taraflar arasında ticari ilişki olduğunu ve faturalar ile tarafların ticari defterleri ve kayıtlarına göre üç adet faturadan dolayı 34.607,65 TL alacaklı olduklarını ve bu faturaların davalı şirkete iadeli taahhütlü olarak gönderildiğini ve davalı şirketinde bu faturaları 08/01/2014 tarihinde teslim aldığını ve faturaların ödenmemesi üzerine Bakırköy ....İcra Müdürlüğü'nün .. E sayılı dosyası ile yapılan icra takibinin, borçlunun itirazı üzerine durduğunu, borçlu davalının haksız itirazının iptali ile takibin devamına ve davalının % 20 den az olmayan icra inkar tazminatına mahkum edilmesini talep etmiştir. Davalı vekili cevap dilekçesinde , müvekkilinin davacı şirkete borcu olmadığını ve dava dilekçesinde belirtilen faturaların davalı şirkete iadeli taahhütlü olarak gönderildiği ve davalı şirketin de bu faturaları 08/01/2014 tarihinde teslim aldığına ilişkin beyanlarının doğru olmadığını, müvekkili şirket yetkili ve çalışanlarına böyle bir tebligat yapılmadığını, ayrıca müvekkili şirkette ... isminde bir çalışan olduğunu ve böyle bir tebligatı almadığı gibi tebliğ zarfındaki imzanın da ...'e ait olmadığını, müvekkili şirkette ... isminde bir çalışan olmadığını ve davacının delil listesi ekinde sunulan iadeli taahhütlü mektup üzerindeki gönderiyi 08/01/2014 tarihinde ... isimli kişinin teslim aldığı ve imzaladığının görüldüğünün oysa ...'ın müvekkili şirket çalışanı olmadığını ve tebligat kanunu 12. Maddeye göre ve ayrıca tebligat tüzüğü 18. Maddeye göre tebligatın mevzuata aykırı olduğunu, bu iadeli taahhütlü mektubun müvekkili şirkete usulsüz tebliğ edildiğini, haksız ve hukuki dayanağı olmayan davanın reddini, davalı müvekkili şirketteki ilgili kişilerin imza incelemesinin yapılmasını ve kötü niyetli davacının % 20 den az olmayan icra inkar tazminatına mahkum edilmesini istemiştir. Büyükçekmece .... İcra Müdürlüğünün .... esas sayılı icra dosyasının incelenmesinde 34.607,65 TL asıl alacak (06/01/2014 tarihli 3 adet faturadan kaynaklanan cari hesap alacağı ) 76,80 TL faiz olmak üzere toplam 34.684,45 TL'nin tahsili talebiyle davacı alacaklı tarafından davalı borçlu aleyhine ilamsız takip başlatıldığı, davalı borçlunun itiraz dilekçesinde, müvekkili şirketin alacaklıya borcunun bulunmadığı, borca işlemiş faize, faiz oranına ve ferilerine itiraz ettiğini beyan ettiği görülmüştür. Büyükçekmece Cumhuriyet Başsavcılığının 2014/20854 soruşturma sayılı dosyasında davalı şirket vekilinin 24/06/2014 tarihinde ... ve davacı şirketin ortağı - yetkili müdürü...'yu savcılığa şikayet ettiği, dava dosyasına konu 3 adet faturayı içeren iadeli taahhütlü mektubun 08/01/2014 tarihinde alındığı iddia ediliyorsa da şirkette ...l isimli kimsenin çalışmadığı, ...'in de tebligatı almadığı, imzanın ona ait olmadığı, posta görevlisi ... ile ...'nun sahte tebligat yapmak suretiyle müvekkilini dolandırmak istediğini iddia ettiği görülmüştür. Büyükçekmece Cumhuriyet Başsavcılığına ...'nun 05/01/2015 tarihli dilekçesi ile borçlu davalı şirket yetkilisi ...'nu tehditten ve resmi posta görevlisine rüşvet teklifinden şikayet ettiği, her iki soruşturma dosyasının birleştirildiği ve Büyükçekmece 16. Asliye Ceza Mahkemesinde 2015/209 esas sayılı dosyasında dava açıldığı, davada; -postacı ... hakkında Görevi Kötüye Kullanma, Özel Belgede Sahtecilik suçundan dava açıldığı, ifadesinde "" tebligatı İ... değil, ...e teslim ettiğini, işi acil olduğu için imza almadığını, daha sonra ...'nun kendisini tehdit etmesi nedeniyle İzzet Koyuncu'ya teslim ettiğini"" söylediği, ... hakkında Görevi Kötüye Kullanma suçundan dava açıldığı, ifadesinde ""...'nun ...'a baskı yaptığını ve ben bu parayı öderim ancak gereğini yaparım diyerek tehdit ettiğini"" söylediği, -... hakkında tehdit ve hakaret suçundan dava açıldığı, ifadesinde "" ...'un iş yerinin önünde eski ortağı ...'ya tebligatı yaptığını ancak ... teslim almış gibi düzenlediğini"" söylediği, dosya kapsamından yargılamanın devam ettiği görülmüştür. Ceza dosyası kapsamında alınan 21/08/2014 tarihli kriminal raporunda; 08/01/2014 tarihli taahhütlü gönderi teslim listesinin 52.sırasındaki ""..."" ibareli el yazılarının ve yan taraftaki imzanın ... isimli şahsa ait olmadığı, ...'un önceki tarihli el yazısı ve imzalarının bulunduğu belgelerin temin edilerek gönderilmesi halinde ikinci bir inceleme yapılmasının yararlı olduğunun beyan edildiği, yargılamanın devam ettiği görülmüştür. Dosya içerisinde bulunan Ticaret Sicil gazetesinden davacı alacaklı ... Şti'nin ortaklarının...ve ... olduğu, 13/03/2013 tarihinde şirketi temsil etmek üzere birlikte atandıkları görülmüştür. Dosya kapsamında alınan 19/10/2015 tarihli mali müşavir ve hukukçu bilirkişi raporunda 15/01/2014 tarihli takip tarihi itibariyle davacı asıl alacağının 112.019,28 TL olduğu, davalı yasal defterlerine göre davacı alacağının 27.411,59 TL olduğunun beyan edildiği görülmüştür. Davacının 77.411,46 TL'lik bakiye alacağının Bakırköy 2. Asliye Ticaret Mahkemesinin 2014/537 esas, 2015/635 karar sayılı dosyasında dava konusu edildiği mahkemenin yargılama sonunda davanın kabulüne karar verdiği dosyanın Yargıtayda olduğu anlaşılmıştır. Bakırköy 3. Asliye Ticaret Mahkemesi'nin 07/12/2016 tarihli 2014/913 esas, 2016/801 karar sayılı kararında ""ses ve görüntü CD'sinin davalı adresinde çekilmesi ve içeriği göz önüne alınarak davacı tarafın iade faturasının tebliğ olgusunu kanıtladığı, görüşüyle davanın kabulüne, davalının Büyükçekmece .. İcra müdürlüğünün... esas sayılı takip dosyasındaki takibe itirazının 34.607,65 TL asıl alacak üzerinden iptaline, takipten önce davalı tarafın temerrüte düşürüldüğü kanıtlanmadığından ,feri talep olan 76,80 TL işlemiş faiz talebinin reddine, takibin talepnamedeki sair koşullarla devamına, takibe itirazı haksız görülen davalı tarafın hükmolunan asıl alacağın % 20'si olan 6.921,53 TL icra inkar tazminatına mahkum edilmesine karar verdiği görülmüştür. Davalı vekilinin süresinde ibraz ettiği istinaf dilekçesinde; -...'in duruşmada dinlendiğini ve PTT alındı belgesindeki imzanın kendisine ait olmadığını, evvelki soyadının ... olduğunu belirttiğini, yazının kendisine ait olmadığını beyan ettiğini, - 19/10/2015 tarihli raporda, davacı defterlerinde 15/01/2014 takip tarihinde davalının 112.019,28 TL borçlu göründüğü, davalı defterlerinde takip tarihinde davacı tarafın 27.414,59 TL alacaklı göründüğü, taraflar arasındaki mutabakatsızlığın davacı tarafça tanzim edilen ve davacı defterlerine kayıt edilen 06/01/2014 tarihli 274877 numaralı 3.960 TL'lik, 06/01/2014 tarihli 274848 numaralı 12.316,17 TL'lik ve 06/01/2014 tarihli 274870 numaralı 18.331,65 TL'lik 3 adet toplam 34.607,82 TL'lik mal iade faturalarından kaynaklandığı, iade faturaları içeriği malların davalı tarafa teslim edildiğine dair herhangi bir belge bulunmadığı için davacının faturaları davalı tarafa teslim edildiğini ispat edemediğinin beyan edildiğini, -Büyükçekmekce C.Başsavcılığının 2014/20854 hazırlık sayılı dosyasında sunulan görüntü ve ses çözümleme raporunda dava dışı PTT görevlisi ...'un ""tebligat evrakını ...Hanım'ın adını yazıp başkasına imza attırdığını"" söylediğini, faturaların davalıların yetkilileri tarafından imzaları ile ispatlı bir şekilde teslim alınmadığını, -MK 2.maddesi gereğince herkes haklarını kullanırken ve borçlarını yerine getirirken dürüstlük kuralına uymak zorunda olduğunu, -Davanın konusunun itirazın iptali olduğunu, mahkemenin TPK ve BK hükümleri dışına çıkarak MK 2.maddesi uyarınca karar vermesinin usul ve yasaya aykırı olduğunu, -Davacı vekilinin 22/04/2014 tarihli dilekçesinde ""davacı müvekkilinin kullanılmamış mallarını iade etmek istediğini, davalı şirkete gönderdiklerini, fakat bu malların davalı şirket tarafından iade ve teslim alınmadığını"" beyan ettiğini, mal iadelerinin yapılmadığının açıkça ikrar olunduğunu, hem iade faturalarının tebliğ alınmadığını, hem de davalı müvekkili tarafından satılan malların davacı uhdesinde kaldığını, mahkeme tarafından bir de bedelini geri ödemeye mahkum edildiğini, bunun mantiki bir hukuki dayanağının bulunmadığını, -Savcılık dosyasındaki tanık ... ve...un ifadesinin hiç dikkate alınmadığını beyanla mahkeme kararının kaldırılarak davanın reddine karar verilmesini talep etmiştir. Davacı vekilinin istinaf talebine cevap dilekçesinde; beyan ve savunmaları kabul etmediklerini, tebligatın usulsüzlüğüne dair beyanların gerçeğe aykırı algı oluşturma çabası içerdiğini, fatura muhteviyatının davalı şirkete usulüne uygun tebliğ edildiğini, davalı şirketin faturayı defterine kaydettiğini, ödeme zamanı geldiğinde inkar yoluna saparak Büyükçekmece Cumhuriyet Başsavcılığına başvurduğunu, TTK 21/2 maddesine göre faturayı alan tacirin 8 gün içerisinde açıkça itiraz etmesi gerektiğini aksi halde kabul etmiş sayılacağını, mahkemece de bu durumun borç ve kötü niyetin kabul edildiğini, MK 2 maddesine dayanılmış olmasının hukuki bir gerekçe olduğunu beyanla istinaf talebinin reddini talep etmiştir. GEREKÇE: İtirazın iptali istemli davada, davacı alacaklı tarafın; Büyükçekmece .... İcra Müdürlüğünün... esas sayılı icra dosyasına konu, 3 adet iade faturasının davalı borçlu şirkete tebliğ edildiğini, TTK 21/2 maddesi gereğince 8 gün içerisinde fatura içeriklerine itiraz edilmediğinden içeriklerin kabul edildiğini ve Büyükçekmece CBS 2014/20854 soruşturma sayılı dosyasındaki kamera kayıtları ve CD içeriğindeki delillerle iddialarının ispatlandığını ileri sürdüğü anlaşılmıştır. Davalı borçlu vekilinin de; iade faturalarının kendilerine tebliğ edilmediğini, fatura konusu malların da iade edilmediğini, halen davacı yedinde bulunduğunu, bu nedenle fatura bedellerinin talep edilemeyeceğini savunduğu, savcılık soruşturması ve Büyükçekmece 16. Asliye Ceza Mahkemesinin 2015/209 esas sayılı dosyası içeriğine delil olarak dayandığı anlaşılmıştır. Bakırköy 3. Asliye Ticaret Mahkemesinin 07/12/2016 tarihli 2014/913 esas 2016/801 karar sayılı ilamıyla Büyükçekmece CBS 2014/20854 soruşturma sayılı ( Büyükçekmece 16. Asliye Ceza Mahkemesinin 2015/209 esas sayılı dosyasıyla dava açıldığı) dosyasındaki ses ve görüntü CD'sinin davalı adresinde çekilmesi ve içeriği göz önüne alınarak davacı tarafın tebligat olgusunu kanıtladığı gerekçesiyle davanın kabulüne karar vermiştir. Bakırköy 3.Asliye Ticaret Mahkemesi tarafından alınan 19/10/2015 tarihli raporda; takip tarihi itibarıyla, davacı ticari defterlerinde davalı taraftan 112.019,28 TL alacaklı olduğu, davalı ticari defterlerinde davacının alacağının 27.411,59 TL olarak kayıtlı olduğunun tespit edildiği görülmüş, taraflar arasında Bakırköy 2. Asliye Ticaret Mahkemesinin 2014/537 esas 2015/635 karar sayılı dava dosyası ile davacının davalıdan 77.411,46 TL alacaklı olduğundan bahisle Büyükçekmece ... İcra Müdürlüğünün ... esas sayılı takibe itirazın iptali davasının bulunduğu, o davada uyuşmazlık konusu olan 77.411,46 TL' nın mahsubundan sonra bakiye kalan 34.607,65 TL iade faturalarından kaynaklanan alacağın da bu davanın ve davaya konu takibin konusunu oluşturduğu anlaşılmıştır. TTK 21/2 maddesinde ""Bir fatura alan kişi aldığı tarihten itibaren sekiz gün içinde,faturanın içeriği hakkında bir itirazda bulunmamışsa bu içeriği kabul etmiş sayılır"" hükmü düzenlenmiştir. Davaya konu alacağın iade faturalarından kaynaklandığı, davacı alacaklının iade faturalarının tebliğ edildiğini ve fatura konusu malların iade edildiğini ispatla yükümlü olduğu, oysa faturaların tebliğine ilişkin iadeli taahhüt belgesindeki imzanın, davalı şirket çalışanı ... (...l) 'e ait olmadığının ceza dosyasında savcılık aşamasında alınan 21/08/2014 tarihli kriminal raporu ile tespit edildiği, iade faturalarının davalı borçlu şirkete tebliğ edildiğinin ispatlanamadığı, ses ve görüntü CD'sindeki posta memuru ile davalı şirket ortağı ve yetkilisinin konuşma dökümünden, tebligatın yapıldığı sonucunun çıkarılamayacağı davacının iade faturalarının tebliğ edildiğini ispatlayamadığı kanaatine varılmıştır. İade faturaları konusu malların iadesinin ispatı yönünden de ; davacı vekilinin 22/04/2014 tarihli dilekçesinde ""iade faturası konu malların müvekkiline teslim edildiğini ancak müşteriler tarafından kendilerine iade edilmesi üzerine davalı şirketin adresine iade edilmek için götürülmüşse de iade alınmadığı, malların telef olmaması için müvekkili şirketin malları tekrar kendi deposuna getirdiğini"" beyan ettiği, malların halen davacı şirket yedinde bulunduğu , davalı borçluya iade ve teslim edilmediği ( bu hususun dahi iade faturalarının tebliğ edilmediği konusunda delil teşkil ettiği) kanaatiyle davanın reddine karar vermek gerekirken, iade faturalarının tebliğ edildiğinden bahisle davanın kabulüne karar verilmesi yerinde olmadığından , ilk derece mahkemesinin kararının kaldırılmasına, ticari ilişkiye konu malların iadesi ve iade edildiği iddia edilen mal bedelinden kaynaklanan alacak ispatlanamadığından davanın reddine karar verilmiştir. Davaya konu takibin haksız olduğunun yapılan yargılama sonunda ortaya çıkması nedeniyle, davacı alacaklının takip yapmakta kötü niyetli olduğu ispatlanamadığından davalı vekilinin kötü niyet tazminatının reddine karar verilmiştir. KARAR: 6100 sayılı HMK 353/1-b-3 maddesi gereğince istinaf isteminin kabulüyle, Bakırköy 3. Asliye Ticaret Mahkemesi'nin 07/12/2016 tarihli 2014/913 esas, 2016/801 karar sayılı kararının KALDIRILMASINA, Davanın REDDİNE, Davacı alacaklının kötü niyetli olduğu ispatlanamadığından davalının kötü niyet tazminatı talebinin REDDİNE, 35,90 TL maktu red harcının peşin yatırılan harçtan mahsubu ile bakiye 388,45 TL harcın talebi halinde davacı tarafa iadesine, Kendisini vekil ile temsil ettiren davalı lehine karar tarihinde yürürlükte olan A.A.Ü.T 4.162,13 TL nisbi? vekalet ücreti takdirine, davacıdan tahsiliyle davalıya ödenmesine, Davacı tarafça ilk derece aşamasında yapılan yargılama giderlerinin üzerinde bırakılmasına, İstinaf yargılaması yönünden; Davalı tarafından yatırılan 561,80 TL nisbi istinaf karar harcının ve 29,20 TL maktu harcın talebi halinde davalıya iadesine, İstinaf yargılaması sırasında davalı tarafça yapılan 79,70 TL istinaf kanun yoluna başvurma harcı ve 40,00 TL posta gideri olmak üzere toplam 119,70 TL'nin davacıdan alınarak davalıya verilmesine, Dosya içerisinde bulunan ve harcanmayan gider avanslarının talepleri halinde yatıranlara iadesine, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Dair, dosya üzerinde yapılan inceleme sonucunda oy birliği ile ve kesin olarak karar verildi. 12/10/2018"
"2017_966_2018_912_434491200.html","8. HUKUK DAİRESİ","2017/966","2018/912","11/11/2016","Tazminat (Haksız Fiilden Kaynaklanan)","GEREĞİ DÜŞÜNÜLDÜ: Davacı vekili dava dilekçesi ile; 27/07/2015 günü Bursa ili, Yıldırım İlçesi, Işıklar caddesi üzerinde sırası ile ... plakalı araçların park halinde iken....'ün sevk ve idaresindeki mülkiyeti ...'a ait ...plakalı aracın çarpması sonucu tüm araçların maddi hasar gördüğünü, çarpmanın etkisi ile her aracın arkasındaki araca çarptığını, bu şekilde en arkada bulunan ...plakalı araç hariç tüm araçların ön ve arka kısmında hasar meydana geldiğini, kazanın... araç sürücüsünün kusurundan meydana geldiğini, kaza nedeniyle ...'e ait ... plakalı araç ile...'e ait ... plakalı araçlarda meydana gelen hasarın tespit edilmesi için açmış oldukları Bursa 3. Sulh Hukuk Mahkemesi 2015/93 d.iş sayılı dosyası kapsamında bilirkişi raporu hazırlandığını, davalılardan ...Sigorta A.Ş.'ye kaza bildirimi yapılarak hasar bedelinin taraflarına ödenmesinin istenmesine rağmen herhangi bir cevap verilmediğini ve ödeme yapılmadığını, bu sebeple müvekkili ...'e ait ...plakalı araç için fazlaya ilişkin hakları saklı kalmak kaydıyla hasar bedeli 7.361,00-TL, işçilik bedeli 2.300,00-TL, değer kaybı 750,00-TL olmak üzere toplam 10.411,00-TL'nin kaza tarihi olan 27/07/2015 tarihinden itibaren işleyecek yasal faizi ile birlikte davalılardan müştereken ve müteselsilen tahsiline, ...'e ait ... plakalı araç için hasar bedeli 4.219,00-TL, işçilik bedeli 1.000,00-TL, değer kaybı 750,00-TL olmak üzere toplam 5.969,00 TL'nin kaza tarihi olan 27/07/2015 tarihinden itibaren işleyecek yasal faizi ile birlikte davalılardan müştereken ve müteselsilen tahsiline, her iki müvekkili için toplam 155,98-TL vekaletname ücreti ile Bursa 3. Sulh Hukuk Mahkemesi 2015/93 D. İş sayılı dosyası nedeniyle yapılan 672,60-TL masraf dahil olmak üzere yargılama giderleri ve vekalet ücretinin müştereken ve müteselsilen davalılara yükletilmesine karar verilmesini talep ve dava etmiştir. Davalı ... Sigorta vekili cevap dilekçesi ile; sigortalıları ...'a ait 1... plakalı aracın ...'e ait ... plakalı araç ile ...'e ait ... plakalı araca çarpması şeklinde 27/07/2015 tarihinde bir trafik kazası meydana geldiğini, davacılara ait ...ve ...plakalı araçta hasar meydana geldiğini, davacıların araçları için ayrı ayrı belirtilen değer ve hasar kaydının sigortaya bildirilen tarihten itibaren işletilecek yasal faizi ile birlikte ödenmesi iddiasında bulunduklarını, ancak zorunlu mali sorumluluk sigorta poliçesinden dolayı sorumluluklarının sigortalının kusuru oranında olduğunu, dava konusu kaza sonucunda tarafların olay yerinden ayrıldığını ve kendi aralarında tuttukları kaza raporunda da kusur dağılımı yapmadıklarını, kusur tespiti üzerinde tarafların mutabık oldukları herhangi bir belge ve delil ibraz edilmediğinden müvekkiline yapılan başvurunun işleme konulmadığını, orjinal parçaların onarılmış ve şasi hasarı bulunmayan araçlarda değer kaydı zararından bahsedilemeyeceğini, araç üzerinde onarılan boyanılan parçaların tamamının değer kaybına yol açmayacağını, davacının faizin müvekkile bildirim tarihi olduğu beyan edilen 03/08/2015 tarihinden itibaren işletilmesi talebinin de hiçbir hukuki temeli bulunmadığını, bu sebeplerle davacının talep edilebilir olmayan hasar bedeli, değer kaybı ve faize ilişkin taleplerinin reddine karar verilmesini istemiştir. Diğer davalılar davaya cevap vermemiştir. Mahkemece, dosya kapsamında toplanan bilgi ve belgeler, temin edilen bilirkişi raporu doğrultusunda, meydana gelen kazada davalı sigorta şirketince sigortalanan ...'a ait ... plakalı araç sürücüsü...'ün % 100 oranında kusurlu olduğu, ... .'e ait ... plakalı araçta 9.468,50-TL hasar ve 3.000,00-TL değer kaybının mevcut olduğu, ....'e ait...plakalı araçta 5.219,67-TL hasar ve 1.490,00-TL değer kaybı bulunduğu, davalı sigorta şirketinin, sigortalısının kusuru nedeniyle davacılara ait araçlarda meydana gelen değer kaybından da sorumlu olduğu, davalı sigorta şirketi açısından olaya ilişkin evrak ve belgeleri 03/08/2015 tarihinde öğrenmiş olduğu buna göre 8 iş günü hesap edilerek şirketin 11/08/2015 tarihinde temerrüde düştüğü bu tarihten itibaren faize hükmedilmesi diğer davalılar açısından kaza tarihi olan 27/07/2015 tarihinden itibaren faize hükmedilmesi gerektiği görüşünden hareketle; davacı ... tarafından açılan davanın kısmen kabul kısmen reddine, davacı ... tarafından açılan davanın kabulüne karar verilmiş, karara karşı davacılar vekili ile davalı ... Sigorta A. Ş. vekili tarafından süresi içinde istinaf yoluna başvurulmuştur, Davacılar vekilinin istinaf sebepleri; dava dilekçesi ile talep etmelerine rağmen yargılama giderlerinden olan vekaletname masrafı ile tespit dosyası masraflarına hükmedilmemesinin hatalı olduğu hususlarına ilişkindir. Davalı ...Sigorta A. Ş. vekilinin istinaf sebepleri; davacı...'e ait aracın 24 yaşında olduğu, aracın yaşı, kilometresi ve 01/06/2015 tarihinde yürürlüğe giren ZMMS Genel Şartları gereğince bu araç için değer kaybına hükmedilemeyeceği, davacı...'e ait araçta değer kaybı meydana gelmediği, her iki aracın sovtaj işlemine tabi tutulmasının gerekip gerekmediğinin değerlendirilmediği, faizin, kazanın sigorta şirketine ihbar edilmesinden 8 gün sonra başlatılmasının yanlış olduğu, hususlarına ilişkindir. Dava, trafik kazası nedeniyle maddi tazminat talebine ilişkin bulunmaktadır. 1) Davacılar tarafından kaza sonrasında Bursa 3. Sulh Hukuk Mahkemesi'nin 2015/93 D. İş sayılı dosyası ile tespit talebinde bulunulmuş, Mahkemece tespit talebi kabul edilerek dosya kapsamında bilirkişi raporu temin edilmiştir. Davacı tarafça tespit dosyasına ilişkin olarak bir takım masraflar yapılmıştır. Yapılan bu masraflar yargılama gideri kapsamında olup Mahkemece tespit dosyasında yapılan yargılama giderlerine hükmedilmemesi hatalı olmuştur. Ancak, davacının, vekili ile aralarında kararlaştırdıkları vekâlet ücreti veya vekil için vekâletname çıkarılması için yapılan harcamalar yargılama giderlerinden olmadığından davacının bu yöndeki talebi haksızdır. 2) İstinaf edenin sıfatına, istinafın kapsam ve nedenine, dosya içerisindeki bilgi ve belgelere, mahkeme kararının gerekçesinde dayanılan delillerin tartışılıp değerlendirilmesinde, hükme esas alınan 01/04/2016 tarihli bilirkişi heyeti raporu ile 25/07/2016 tarihli ek raporun olaya, oluşa ve Yargıtay uygulamalarına uygun denetlenebilir gerekçeler içermesine, kazanın meydana gelmesinde davalı sigorta şirketince sigortalanan araç sürücüsünün % 100 oranında kusurlu bulunmasına, davalı tarafça olayın farklı bir şekilde meydana geldiğine ilişkin dosyaya herhangi bir delil sunulmamasına, Yargıtay uygulamaları doğrultusunda uzman bilirkişi heyeti tarafından araçların modeli, markası, özellikleri, hasarı, yapılan onarım işlemleri, kilometresi, olay tarihindeki yaşı, davacı tarafın iddiaları, davalının savunmaları ve tüm dosya kapsamı birlikte değerlendirilerek aracın kaza öncesi hasarsız ikinci el piyasa rayiç değeri ile kaza meydana geldikten ve tamir edildikten sonraki ikinci el piyasa rayiç değeri arasındaki farka göre değer kaybının zararının belirlenmesine(Yargıtay 17. Hukuk Dairesi'nin 14/06/2017 tarih ve 2016/13290 E., 2017/6752 K sayılı kararı), poliçe tarihi dikkate alındığında(poliçe 09/08/2014-09/08/2015 tarihlerini kapsamaktadır) 01/06/2015 tarihinde yürürlüğe giren ZMMS Genel Şartlarının somut olaya uygulanma yeri bulunmamasına, 2918 sayılı KTK.’nun 99/1. ve ZMSS Genel Şartları’nın B.2.b. maddesi uyarınca, sigorta şirketinin tazminatı ödeme yükümlülüğünün kendisine riziko ihbarı yapıldıktan itibaren 8 işgünü sonunda başlamasına(Yargıtay 17. Hukuk Dairesi'nin 26/04/2018 tarih ve 2015/10249 E., 2018/4555 K. Sayılı kararı), ZMMS sigortacısının değer kaybından sorumlu olmasına göre; mahkemece davanın kabulüne karar verilmesinde usul ve yasaya aykırılık bulunmamakla; davalı sigorta şirketi vekilinin tüm istinaf taleplerinin reddi gerekmektedir.(HMK 353/1-b/1). Bu nedenlerle davacı vekilinin istinaf talebinin kısmen kabulüne, HMK 353/1-b/2 maddesi gereğince yargılama giderleri yönünden Mahkemece verilen kararın kaldırılarak yeniden hüküm kurulmasına, davalı sigorta şirketi vekilinin istinaf talebinin HMK 353/1-b/1 maddesi gereğince esastan reddine karar verilmesi gerekmiştir. HÜKÜM: Gerekçe uyarınca; 1-Bursa 2. Asliye Ticaret Mahkemesi'nin 11/11/2016 tarih ve 2015/1307 E., 2016/1124 K. sayılı kararına karşı davalı ... Sigorta A. Ş. vekili tarafından yapılan istinaf talebinin yukarıda (2) nolu bentte açıklanan nedenlerle HMK 353/1-b/1 maddesi gereğince ESASTAN REDDİNE, 1/1- Alınması gerekli 1.310,00-TL nispi istinaf karar ve ilam harcından davalı tarafından yatırılan 219,00-TL harcın mahsubu ile bakiye 1.091,00-TL harcın davalı...Sigorta A. Ş.'den tahsili ile Hazineye gelir kaydına, 1/2- İncelemenin duruşmasız olarak yapılması nedeniyle avukatlık ücreti takdirine yer olmadığına, 1/3- Davalı... Sigorta A. Ş. tarafından istinaf aşamasında yapılan yargılama giderlerinin kendi üzerinde bırakılmasına, 2- Bursa 2. Asliye Ticaret Mahkemesi'nin 11/11/2016 tarih ve 2015/1307 E., 2016/1124 K. sayılı kararına karşı davacılar vekili tarafından yapılan istinaf talebinin yukarıda (1) nolu bentte açıklanan nedenlerle KISMEN KABULÜNE, 2/1- İstinaf yasa yoluna başvuran davacılar tarafından yatırılan 31,40-TL maktu istinaf karar ve ilam harcı ile 85,70-TL istinaf yoluna başvurma harcının talep halinde davacı tarafa İADESİNE, 2/2- İncelemenin duruşmasız olarak yapılması nedeniyle avukatlık ücreti takdirine yer olmadığına, 3- Bursa 2. Asliye Ticaret Mahkemesi'nin 11/11/2016 tarih ve 2015/1307 E., 2016/1124 K. sayılı kararının KALDIRILMASINA, 3/1- Davacı ... açısından davanın KISMEN KABULÜNE, 12.468,50-TL zarar miktarının davalılardan ... Sigorta A. Ş. yönünden(poliçe limiti sorumlu olmak üzere) temerrüt tarihi olan 11/08/2015 tarihinden itibaren diğer davalılar yönünden kaza tarihi olan 27/07/2015 tarihinden itibaren işleyecek yasal faizi ile birlikte müştereken ve müteselsilen alınarak davacı Seda Saçkesen'e ödenmesine, 3/2- Davacı ... açısından davanın KABULÜNE, 6.709,00-TL zarar miktarının davalılardan ...Sigorta A. Ş. yönünden(poliçe limiti ile sorumlu olmak üzere) temerrüt tarihi olan 11/08/2015 tarihinden itibaren diğer davalılar yönünden kaza tarihi olan 27/07/2015 tarihinden itibaren işleyecek yasal faizi ile birlikte müştereken ve müteselsilen alınarak davacı ...'e ödenmesine, 3/3- Davacı tarafça Bursa 3. Sulh Hukuk Mahkemesi'nin 2015/93 D. İş sayılı dosyası nedeniyle yapılan 672,60-TL yargılama giderinin davalılardan(davalı ... Sigorta A. Ş.'nin poliçe limiti ile sorumlu olmak üzere) müştereken ve müteselsilen alınarak davacı tarafa verilmesine, 3/4- Alınması gerekli 1.310,00-TL nispi karar ve ilam harcından davacı tarafça peşin olarak yatırılan 279,73-TL'nin mahsubu ile bakiye 1.030,27-TL karar ve ilam harcının davalılardan müştereken ve müteselsilen alınarak Hazineye gelir kaydına, 3/5- Davacı tarafından sarf edilen 1.261,70-TL yargılama gideri (kısmen kabul kısmen red oranına göre tebligat, posta ve bilirkişi ücreti) ve 361,23-TL harcın ve 38,40-TL ıslah harcının davalılardan müştereken ve müteselsilen alınarak davacılara verilmesine, 3/6- Davacılar kendilerini vekil ile temsil ettirdiğinden karar tarihi AAÜT gereğince belirlenen 2.301,36-TL vekalet ücretinin davalılardan müştereken ve müteselsilen alınarak davacılara verilmesine, 3/7- Davalı...Sigorta A. Ş. kendini vekille temsil ettirdiğinden karar tarihi AAÜT gereğince belirlenen 193,00-TL vekalet ücretinin davacılardan ...'den alınarak davalı sigorta şirketine verilmesine, 3/8- Tarafların kullanılmayan gider avansının karar kesinleştiğinde ve istek halinde kendilerine iadesine, Dosya üzerinde yapılan inceleme sonucunda 24/11/2016 tarihli ve 6763 sayılı Kanunun 42 nci maddesi ile değişik HMK.m.362/1-a hükmü gereğince kesin olmak üzere, oy birliğiyle karar verildi.20/09/2018."
"2017_968_2018_913_432214400.html","8. HUKUK DAİRESİ","2017/968","2018/913","13/01/2017","Tazminat (Haksız Fiilden Kaynaklanan)","GEREĞİ DÜŞÜNÜLDÜ: Davacı vekili dava dilekçesi ile; davalı ...Sigorta A.Ş. nezdinde 208631635 nolu ZMM Trafik poliçesiyle sigortalı,...adına kayıtlı ve ... sevk ve idaresindeki ... plakalı aracın 27/10/2014 tarihinde müvekkili adına kayıtlı ...plakalı araca asli ve tamamen kusurlu olarak çarpması neticesinde trafik kazası meydana geldiğini, müvekkilinin aracının 2014 model Fiat Doblo marka ticari araç olduğunu, kazayla birlikte araçta oluşan hasarın yanında aracın büyük değer kaybettiğini, kaza sonrasında taraflarınca sigorta eksperi makine mühendisi bilirkişiden 21/04/2015 tarihli rapor alındığını, raporda müvekkine ait araçta 5.700,00-TL tutarında değer kaybı olduğunun tespit edildiğini, belirterek fazlaya ilişkin hakları saklı kalmak kaydıyla 4.000,00-TL araç değer kaybı bedeli ile 413,00-TL ekspertiz rapor ücreti olmak üzere toplam 4.413,00-TL'nin 27/10/2014 tarihinden itibaren işleyecek avans faizi ile birlikte davalıdan tahsiline karar verilmesini talep etmiştir. Davalı vekili cevap dilekçesi ile; müvekkili şirketin sorumluluğu sigortalısının kusuru ve poliçe limiti ile sınırlı olduğunu, değer kaybı zararının poliçe teminatı kapsamında bulunmadığını, bilirkişi masrafı talebinin haklı olmadığını belirterek davanın reddine karar verilmesini talep etmiştir. Mahkemece; bilirkişi raporu doğrultusunda, kazanın meydana gelmesinde davalı sigorta şirketince sigortalanan ... plaka sayılı araç sürücüsü ...ın %80, davacıya ait ... plaka sayılı araç sürücüsü ...’ın ise %20 oranında kusurlu oldukları, davacıya ait ... plakalı araçta meydana gelen değer kaybı zararının 2.500,00-TL olduğu, kusur oranına göre davacının talep edebileceği miktarın 2.000,00-TL olduğu, 413,00-TL ekspertiz ücretinden de davalı sigorta şirketinin sorumlu olduğu görüşünden hareketle; ""1-Davacının araç değer kaybı bedeline ilişkin davasının kısmen KABULÜNE, ¨2.000,00 araç değer kaybı bedelinin dava tarihinden itibaren işleyecek yasal faiziyle birlikte davalıdan alınarak davacıya verilmesine, 2-Davacının araç değer kaybı hususundaki ilişkin taleplerinin reddine, 3-Davacının bilirkişi rapor ücretine ilişkin davasının kabulüne, ¨413,00 bilirkişi rapor ücretinin davalıdan alınarak davacıya verilmesine,"" karar verilmiş, karara karşı davacı vekilince süresi içinde istinaf yoluna başvurulmuştur. Davacı vekilinin istinaf sebepleri; Mahkemece yetersiz bilirkişi raporuna dayanılarak hüküm verildiği, raporun yerleşik Yargıtay uygulamalarına uygun olmadığı, değer kaybı zararının düşük belirlendiği hususlarına ilişkindir. Dava, trafik kazası nedeniyle maddi tazminat talebine ilişkin bulunmaktadır. İstinaf edenin sıfatına, istinafın kapsam ve nedenine, dosya içerisindeki bilgi ve belgelere, mahkeme kararının gerekçesinde dayanılan delillerin tartışılıp değerlendirilmesinde, hükme esas alınan 07/03/2016 tarihli bilirkişi raporu ile 30/09/2016 tarihli ek raporun olaya, oluşa ve Yargıtay uygulamalarına uygun denetlenebilir gerekçeler içermesine, kazanın meydana gelmesinde davacı tarafın % 20 oranında kusurlu bulunmasına, davacı tarafça olayın farklı bir şekilde meydana geldiğine ilişkin dosyaya herhangi bir delil sunulmamasına, Yargıtay uygulamaları doğrultusunda uzman bilirkişi tarafından aracın modeli, markası, özellikleri(araç 2014 model Fiat Doblo Cargo 1.3 M. Jet 90 E05 araç olup kaza tarihinde 2.266 km'dedir), hasarı, yapılan onarım işlemleri, kilometresi, olay tarihindeki yaşı, davacı tarafın iddiaları, davalının savunmaları ve tüm dosya kapsamı birlikte değerlendirilerek aracın kaza öncesi hasarsız ikinci el piyasa rayiç değeri ile kaza meydana geldikten ve tamir edildikten sonraki ikinci el piyasa rayiç değeri arasındaki farka göre değer kaybının zararının belirlenmesi(Yargıtay 17. Hukuk Dairesi'nin 14/06/2017 tarih ve 2016/13290 E., 2017/6752 K sayılı kararı) karşıında, mahkemece bu rapor dikkate alınarak hüküm kurulmasında usul ve yasaya aykırılık bulunmamasına göre; davacı vekilinin tüm istinaf taleplerinin reddi gerekmiştir.(HMK 353/1-b/1). HÜKÜM: Gerekçe uyarınca; 1-Usûl ve yasaya uygun Bakırköy 1. Asliye Ticaret Mahkemesi'nin 13/01/2017 tarih ve 2015/734 E., 2017/24 K. sayılı kararına karşı davacı vekili tarafından yapılan istinaf talebinin HMK 353/1-b(1) maddesi gereğince ESASTAN REDDİNE, 2- Alınması gerekli 35,90-TL maktu istinaf karar ve ilam harcından davacı tarafından peşin olarak yatırılan 31,40-TL harcın mahsubu ile bakiye 4,50-TL karar ve ilam harcının davacıdan alınarak Hazineye gelir kaydına, 3- İncelemenin duruşmasız olarak yapılması nedeniyle taraflar yararına avukatlık ücreti takdirine YER OLMADIĞINA, 4- İstinaf yasa yoluna başvuran davacı tarafından yapılan giderlerin takdiren kendi üzerinde bırakılmasına, Dosya üzerinde yapılan inceleme sonucunda, 20/7/2017 tarih ve 7035 sayılı Kanunun 31 inci maddesiyle değişik HMK. m. 361/1. hükmü gereğince, kararın tebliğinden itibaren 2 hafta içerisinde Yargıtay'a temyiz başvurusunda bulunma yolu açık olmak üzere, oy birliğiyle karar verildi.20/09/2018."
"2017_980_2018_1225_436756900.html","15.HUKUK DAİRESİ","2017/980","2018/1225","17/05/2017","İtirazın İptali","GEREĞİ GÖRÜŞÜLÜP DÜŞÜNÜLDÜ : Davacı vekili, müvekkilinin 10.983,25 TL alacağın tahsili için icra takibi yaptıklarını, itiraz üzerine takibin durduğunu, itirazın haksız ve kötüniyetli olduğunu, müvekkilince üretimi yapılan kumaşların davalıya 27/10/2014 tarihinde teslim edildiğini, davalının ""müşterisinin siparişi iptal ettiği ve ihtiyaç kalmadığını"" belirterek sözleşmeden tek taraflı dönmek istediğini, kabul edilmeyince süresinden sonra 11/11/2014 tarihli iade e-faturası düzenleyip gönderdiğini, yasal süresi içerisinde ayıp ihbarında bulunmadığını, iade faturasının da 8 gün geçtikten sonra gönderildiğini, müvekkilince 8 gün içinde 17/11/2014 tarihli e-fatura düzenlendiğini, bu faturaya itiraz edilmeyip iade edildiğini, süresi içinde itiraz edilmediğinden 17/11/2014 tarihli faturanın kabul edilmiş olduğunu ileri sürerek, 10.227,62 TL alacak yönünden itirazın iptali ile takibin devamına, %20 icra ve inkar tazminatının davalıdan tahsiline karar verilmesini talep ve dava etmiştir. Davalı vekili, müvekkilinin davacıya vermiş olduğu sipariş üzerine davacı tarafından 428 kg kumaşın 27/10/2014 tarihinde müvekkiline teslim edildiğini, bedelinin 11.421,00 TL olarak fatura edildiğini, teslim alınan kumaşlarda aşırı yoğunlukta boya ve pas lekeleri, iplik incelik ve kalınlıkları ile LYC ezikliklerinin bulunduğu, müvekkilinin kullanılma imkanı olmayan 378,78 kg ayıplı kumaşla ilgili 11/11/2014 tarihli 10.227,62 TL bedelli iade faturası düzenleyerek davacıya gönderdiğini, davacının faturayı kabul ettiği halde malları almaktan intina ettiğini, Küçükçekmece 4. Sulh Hukuk Mahkemesi'nin 2014/100 D.iş dosyası ile yaptırılan tespitte kumaşların ayıplı olduğunun belirlendiğini, 29/12/2014 tarihli ihtarla ayıplı malların teslim alınmasının istendiğini, TBK'nın 474/1 maddesi gereğince muayene ve ihbar yükümlülüğünü yerine getirdiklerini, TBK'nın 475/1 maddesi gereğince de kumaşların kullanılamayacak derecede ayıplı olması nedeniyle tüm zararın davacıya fatura edildiğini belirterek, davanın reddine karar verilmesini talep etmiştir. Mahkemece, taraflar arasında eser sözleşmesi bulunduğu, sipariş üzerine üretilen kumaşların davalıya 27/10/2014 tarihinde teslim edildiği, davalının kumaşların bir kısmının ayıplı olduğu iddiasıyla 11/11/2014 tarihli iade faturası düzenlenerek davacıya gönderdiği, malın kabul edilmemesi üzerine de Beyoğlu ... Noterliğinin 27/11/2014 tarih ve ... yevmiye nolu ihtarnamesi ile bildirimde bulunduğu, bilirkişi raporuna göre ayıpların ancak uzman bilirkişi vasıtası ile tespit edilebilecek ayıplar olduğu dikkate alındığında davalı tarafından TBK nın 223 maddesi gereğince işlerin olağan akışına göre makul sürede inceleyerek ayıp ihbarında bulunduğu, kumaşların 378,8 kilogramının tamamında likra ezikleri olduğu, likra kaçıkları ve yabancı elyaf hatalarının bulunduğu, gramajlarının da siparişe göre 180gr/m2 olması gerekmesine karşın, 156-160gr-m2 olduğu, netice itibari ile ayıplı ifanın söz konusu olduğu, ayıplı olan kumaşların kg birim fiyatı olarak piyasada parti malı şeklinde 5,00 TL'den satılabileceği, bu hali ile değerinin 7.576,00 TL olduğu, alım satıma konu fatura bedelinden bu miktarın düşülmesi halinde davacının alacağının 2.045, 54 TL olacağı, her ne kadar davacı icra inkar tazminatı ve davalı da kötüniyet tazminatı talep etmiş ise de ayıplı ifa iddiasının bulunduğu ve ancak bilirkişi incelemesi ile bu durumun mahkemece tespit edildiği, dolayısıyla likit olan bir alacaktan söz edilemeyeceği dikkate alınarak bu yöndeki tazminat taleplerinin reddi gerektiği gerekçesiyle, davanın kısmen kabulü ile, davalının, Küçükçekmece ... İcra Müdürlüğü'nün ... Esas sayılı takip dosyasında yapmış olduğu itirazın 2.045,54 TL yönünden iptali ile takibin bu miktar üzerinden devamına, takip tarihinden itibaren avans faizi uygulanmasına, davacının fazlaya ilişkin istemi ile icra inkar tazminatı talebininin reddine, davalı tarafın kötü niyet tazminatı talebinin reddine karar verilmiştir. Davacı vekili tarafından sunulan istinaf dilekçesinde, müvekkilinin üretimi yapıp teslim emek istemesi üzerine davalının sözleşmeden dönmek istediğini, teslim edildikten sonra ise itiraz veya ayıp ileri sürmeksizin iade faturası düzenlediğini, malların ayıplı olduğunu belirterek müvekkiline 27/11/2014 tarihli ihtar gönderildiğini, ayıp konusunda delil sunulmayıp afaki iddialara dayanılarak ayıbın varlığı konusunda tespit yapan bilirkişi raporuna dayanılarak verilen kararın hatalı olduğunu, mahkemece dava konusu uyuşmazlığa TBK'nın 223. Maddesinin değil, daha özel bir düzenleme olan TTK'nın 23. Maddesinin uygulanması ve 2-8 gün içinde ayıp ihbarında bulunulması gerektiğini, ayıp iddiasının süresinde yapılmadığını, bu nedenle davalının ayıplı imalatı kabul etmiş sayılması gerektiğini, ayıp iddiasının cari hesabın tamamına sirayet edeceği şeklinde yorumlanamayacağını, alacak likit olduğundan icra inkar tazminatına hükmedilmesi gerektiğini belirterek, yerel mahkeme kararının kaldırılmasına karar verilmesini istemiştir. Dava, eser sözleşmesinden kaynaklanan iş bedeli alacağının tahsili için girişilen icra takibine itirazın iptali ve takibin devamı, icra inkar tazminatının tahsili istemlerine ilişkindir. Taraflar arasında yazılı sözleşme bulunmamakla birlikte, akdi ilişkinin varlığı konusunda uyuşmazlık yoktur. Buna göre, yanlar arasında sözleşme tarihinde yürürlükte bulunan 6098 sayılı BK'nın 470 ve devamı maddelerinde düzenlenen eser sözleşmesi ilişkisi bulunmaktadır. Eser sözleşmelerinde TBK'nın 479/1 maddesi gereği iş sahibinin borcu iş bedelini ödemek; yüklenicinin borcu ise, TBK'nın 471/1 maddesi gereği eseri iş sahibinin amacına uygun, menfaatlerini gözeterek, sadakat ve özenle ifa etmektir. Eser sözleşmesinde ayıp, 6098 sayılı TBK'nın 474-478. maddeleri arasında düzenlenmiştir. Ayıp, imâl edilen bir eserde, sözleşme ve eklerine, iş sahibinin beklediği amaca ve dürüstlük kurallarına göre bulunması gereken vasıfların bulunmaması, bulunmaması gereken vasıfların ise bulunması olarak tanımlanabilir. İmâl edilen eserde ayıp varsa, iş sahibi tarafından süresi içersinde ayıp ihbarında bulunulması şartıyla sözleşme ve dava tarihinde yürürlükte bulunan Borçlar Kanunu'nun 475. maddesinde sayılan seçimlik haklar kullanılabilir. Bu hakkın kullanması doğrudan dava yoluyla veya yüklenici tarafından aleyhine açılmış olan bir davada def'i olarak ileri sürülmek suretiyle de olabilir. Ayıp nedeniyle yüklenicinin sorumluluğunun düzenlendiği TBK'nın 474. maddesi uyarınca açık ayıplar yönünden iş sahibi imkân bulur bulmaz eseri gözden geçirmek ve ayıpları varsa, bunu uygun bir süre içinde; gizli ayıplar yönünden ise, 477/son maddesi uyarınca, ayıp ortaya çıkar çıkmaz gecikmeksizin durumu yükleniciye bildirme zorunluluğu vardır. Ayıbın bildirilmemesi halinde eser olduğu gibi kabul edilmiş sayılır. Ayıp ihbarı yapıldığını bundan yararlanacak olan iş sahibinin ispatlaması gerekir. (bkz. Yargıtay 15. Hukuk Dairesi'nin 20/12/2017 tarih ve 2016/2999 esas, 2017/4502 karar; 05/02/2018 tarih, 2016/3790 esas, 2018/366 karar sayılı kararları) Somut olayda, davalının siparişi üzerine yapılan üretim sonucu davacı tarafından davalıya 428 kg kumaş teslim edildiği tarafların kabulündedir. Mahkemece yapılan keşif sonrası alınan bilirkişi raporuna göre, davacı tarafından üretilen kumaşlardan 378,80 kg kısmında likra ezikleri, likra kaçakları ve yabancı elyaf hatalarının bulunduğu, gramajlarının olması gerekenden düşük olduğu, kumaş topları arasında renk farkı ve boyamada çok fazla abraj bulunduğu, ayıbın kumaşın boyanmasından kaynaklandığı, açık ayıp niteliğinde olduğu belirlenmiştir. Davacı yüklenici tarafından üretimi yapılan kumaşların tesliminden sonra, kumaşların miktarı, ayıbın cinsi ve tetkik için geçen süre göz önüne alındığında makul sayılabilecek süre içerisinde davalı iş sahibi tarafından iade faturası kesilmek ve ihtarda bulunulmak suretiyle ayıp ihbarının yapıldığı anlaşılmaktadır. Bilirkişi raporunda, kumaşların kg fiyatının 25,00 TL olmasına rağmen ayıplı haliyle piyasa malı olarak ancak 5,00 TL'den satılabileceği, buna göre yapılan hesaplamada, oluşan ayıplı iş bedelinin fatura bedelinden düşülmesi halinde davacının ancak 2.045,54 TL yönünden talepte bulunabileceği belirtilmiştir. Mahkemece, denetime açık ve gerekçeli bilirkişi raporu esas alınmak suretiyle 2.045,54 TL yönünden itirazın iptaline karar verilmesi yerinde olmuştur. Davacı tarafça açılan davada ayrıca icra inkar tazminatı talep edilmiştir. İtirazın iptâli davalarında İcra ve İflas Kanunu'nun 67/2. Maddesi kapsamında alacaklı yararına icra inkâr tazminatına hükmedilebilmesi için, diğer yasal koşullar yanında, takibe konu alacağın likid olması da zorunludur. Bir uyuşmazlıkta likid bir alacaktan söz edilebilmesi için, ya alacağın gerçek miktarının belli ve sabit olması ya da borçlusu tarafından belirlenebilmesi için bütün unsurların bilinmesi veya bilinmesinin gerekmekte olması; böylece, borçlunun borç tutarını tahkik ve tayin etmesinin mümkün bulunması; başka bir ifadeyle, borçlunun yalnız başına ne kadar borçlu olduğunu tespit edebilir durumda olması gerekir. Gerek borç ve gerekse borçlu bakımından, bu koşullar mevcut ise, ortada likid bir alacak bulunduğu kabul edilmelidir (bkz.Yargıtay Hukuk Genel Kurulu'nun 07.06.2006 tarih, 2006/19-295 Esas, 2006/341 Karar sayılı; Yargıtay 15. Hukuk Dairesi'nin 12/07/2018 tarih ve 2018/1110 esas, 2018/3043 karar sayılı kararları). Eldeki davada, davacı tarafından üretilip faturaya bağlanan kumaşların ayıplı olduğu, ayıbın cinsi ve miktarı, ayıplı kısmın bedeli ve sonuçta davalı iş sahibinin davacı yükleniciye ödemesi gereken miktar davalı tarafından bilinebilecek nitelikte ve belirli olmadığından ve yaptırılan bilirkişi incelemesi ve yargılama sonucunda ortaya çıktığından alacağın likit olduğu söylenemez. Bu durumda İİK'nın 67/2. Maddesindeki şartların oluşmadığı kabul edilmelidir. Mahkemece icra inkar tazminatı talebinin reddine karar verilmesi de doğru olmuştur. Öte yandan, davalının kötüniyet tazminatı talebi de bulunmaktadır. İİK'nın 67/II. maddesi gereğince takipte haksız ve kötüniyetli görülürse alacaklının diğer tarafın talebi üzerine red veya hükmolunan meblağın %20'sinden aşağı olmamak üzere uygun bir tazminata mahkum edileceği hükmü getirilmiş ise de; icra takibinde alacaklının kötüniyet tazminatı ile sorumlu tutulabilmesi için takipte haksız olması yeterli olmayıp ayrıca kötüniyetli olduğunun kanıtlanması gerekir. Somut olayda davacının takipte kötüniyetli olduğu kanıtlanmadığı gibi, dava yapılan bilirkişi incelemesi sonucunda sonuçlandırılabildiğinden davacının kötüniyetli olduğunun kabulü de mümkün değildir. Bu açıklamalar ışığında mahkemece kötüniyet tazminatı talebinin reddine karar verilmesi somut olaya ve hukuka uygun olmuştur. Açıklanan nedenlerle, yerel mahkeme kararı usul ve yasaya uygun bulunduğundan, davacı vekilinin istinaf talebinin esastan reddine karar verilmesi gerekmiştir. HÜKÜM: Gerekçesi yukarıda açıklandığı üzere; 1- Bakırköy 2. Asliye Ticaret Mahkemesi'nin 17/05/2017 tarih ve 2016/96 esas, 2017/510 karar sayılı kararında usul ve esas yönünden yasaya aykırı bir durum bulunmamasına göre, davacı vekilinin istinaf başvurusunun HMK'nın 353/1-b-1 maddesi gereğince esastan REDDİNE, 2-Alınması gereken 35,90-TL istinaf karar harcından peşin alınan 31,40-TL'nin mahsubu ile bakiye 4,50-TL istinaf karar harcının davacıdan alınarak hazineye gelir kaydına, 3-Davacı tarafça yapılan istinaf yargılama giderlerinin üzerinde bırakılmasına, 4-İstinaf incelemesi sırasında duruşma açılmadığından davalı yararına vekâlet ücreti takdirine yer olmadığına, Dosya üzerinden yapılan inceleme sonucunda, HMK'nın 362/1-a bendi gereğince KESİN olmak üzere 03/10/2018 tarihinde oybirliği ile karar verildi."
"2017_984_2018_1020_439596100.html","8. HUKUK DAİRESİ","2017/984","2018/1020","16/02/2017","Alacak","GEREĞİ DÜŞÜNÜLDÜ:Dava, davacı şirketten araç kiralayan davalının, kiraladığı araç ile kaza yapması nedeniyle, araç hasar bedeli, sigorta prim farkı, mahrum kalınan kar talebine ilişkindir. Mahkemece davanın kısmen kabulüne karar verilmiştir. Davacının istinaf talebi, mahrum kalınan karın eksik belirlendiği hususuna ilişkindir. Davalının istinaf talebi, açılan davada tüketici mahkemelerinin görevli olduğu, hasar tazminatından sigorta şirketinin sorumlu olduğu, sigorta priminden sorumlu olmadıkları, mahrum kalınan kardan sorumlu olmadıkları hususlarına ilişkindir. Dava tarihi 15/08/2011'dir. Dava tarihi itibariyle açılan davada Asliye Hukuk Mahkemeleri görevli bulunmaktadır. Asliye Hukuk Mahkemeleri ile Asliye Ticaret Mahkemeleri arasında dava tarihi itibariyle iş bölümü ilişkisi mevcuttur. Taraflar iş bölümü itirazını ilk itiraz olarak ileri sürebilirler. Davalı vekili cevap dilekçesi ile, Ticaret mahkemesinin görevli olmadığı, Tüketici mahkemesinin görevli olduğu yönünde itirazda bulunmuştur. Bu itiraz usulüne uygun bir iş bölümü itirazı değil, görev itirazı niteliğindedir. Davalı vekilince asliye ticaret mahkemesinin değil iş bölümü itibariyle asliye hukuk mahkemesinin davaya bakması gerektiğine ilişkin usulüne uygun bir iş bölümü itirazı yapılmadığından davanın asliye ticaret mahkemesinde görülmesine bir usulsüzlük bulunmamaktadır. İstinaf edenlerin sıfatına, istinafın kapsam ve nedenine, dosya içerisindeki bilgi ve belgelere, mahkeme kararının gerekçesinde dayanılan delillerin tartışılıp değerlendirilmesinde, hükme esas alınan 04/01/2016 havale tarihli rapor ile 16/11/2016 havale tarihli ek raporun olaya, oluşa ve Yargıtay uygulamalarına uygun denetlenebilir gerekçeler içermesine, kazanın meydana gelmesinde davalı tarafın % 100 oranında kusurlu bulunmasına, davalı tarafça olayın farklı bir şekilde meydana geldiğine ilişkin dosyaya herhangi bir delil sunulmamasına, davalının araç hasar bedelinden, sigorta priminden ve mahrum kalınan kardan sorumlu olmasına göre, Mahkemece işin esasına girilerek yazılı gerekçeyle karar verilmesinde usul ve yasaya aykırılık bulunmadığından; davacı vekili ile davalı vekilinin tüm istinaf taleplerinin reddi gerekmiştir(HMK 353/1-b/1). HÜKÜM: Gerekçe uyarınca; 1-Usûl ve yasaya uygun Bakırköy 2. Asliye Ticaret Mahkemesi'nin 16/02/2017 tarih ve 2014/364 E.- 2017/106 K. sayılı kararına karşı davacı vekili ile davalı vekili tarafından yapılan istinaf taleplerinin HMK 353/1-b(1) maddesi gereğince ayrı ayrı ESASTAN REDDİNE, 2- Alınması gerekli 35,90-TL maktu istinaf karar ve ilam harcından davacı tarafından peşin olarak yatırılan 31,40-TL harcın mahsubu ile bakiye 4,50-TL karar ve ilam harcının davacıdan alınarak Hazineye gelir kaydına, 3- Davalı taraftan alınması gerekli 330,62-TL nispi istinaf karar ve ilam harcından davalı tarafından peşin olarak yatırılan 83,00-TL harcın mahsubu ile bakiye 247,62-TL karar ve ilam harcının davalıdan alınarak Hazineye gelir kaydına, 4- İncelemenin duruşmasız olarak yapılması nedeniyle taraflar yararına avukatlık ücreti takdirine YER OLMADIĞINA, 5- İstinaf yasa yoluna başvuran davacı ve davalı tarafından yapılan giderlerin takdiren kendi üzerlerinde bırakılmasına, Dosya üzerinde yapılan inceleme sonucunda, 20/7/2017 tarih ve 7035 sayılı Kanunun 31 inci maddesiyle değişik HMK. m. 361/1. hükmü gereğince, kararın tebliğinden itibaren 2 hafta içerisinde Yargıtay'a temyiz başvurusunda bulunma yolu açık olmak üzere, oy birliğiyle karar verildi.04/10/2018."
"2017_986_2018_909_433006700.html","8. HUKUK DAİRESİ","2017/986","2018/909","16/03/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacılar vekili Sigorta Tahkim Komisyonuna sunduğu dava dilekçesi ile; 01/04/2016 tarihinde davacıların oğlu ...'ın, sevk ve idaresindeki ... plâkalı motosiklet ile tek taraflı olarak yapmış olduğu kaza sonucu vefat ettiğini, davacıların oğullarının ölümü nedeniyle onun desteğinden yoksun kaldığını, davalı ... şiketine yapılan başvurunun sonuçsuz kaldığını belirterek; fazlaya ilişkin hakları saklı kalmak kaydıyla şimdilik davacı ... için 3.100,00-TL, davacı .. . için 2.000,00-TL olmak üzere toplam 5.100,00-TL destekten yoksun kalma tazminatının davalı ... şirketinden tahsiline karar verilmesini talep etmiş, 22/09/2016 tarihli talep artırım dilekçesi ile talebini ... için 46.653,70-TL'ye,... için 40.408,95-TL'ye yükseltmiştir. Davalı ... şirketi vekili cevap dilekçesi ile; 01/06/2015 tarihinde yürürlüğe giren ZMSS Genel Şartları gereğince talebin teminat kapsamı dışında kaldığını belirtilerek talebin reddine karar verilmesini istemiştir. Sigorta Tahkim Komisyonu Uyuşmazlık Hakem Heyetince; davacıların 3. kişi sıfatıyla destekten yoksun kalma tazminatı talep etme hakları bulunduğu kabul edilerek, bilirkişi raporu doğrultusunda davacı tarafın talebinin kabulüne, davacı ... için belirlenen 46.653,70-TL, davacı ... için belirlenen 40.408,95-TL destekten yoksun kalma tazminatının davalı ... şirketinden tahsiline karar verilmiş, karara karşı davalı ... şiketi vekili tarafından yapılan itiraz üzerine İtiraz Hakem Heyetince itirazın reddine karar verilmiş, karara karşı davalı ... yirketi vekili tarafından süresi içinde istinaf yoluna başvurulmuştur. Davalı ... şirketi vekilinin istinaf sebepleri; kazanın meydana geldiği tarihin 01/06/2015 tarihinde yürürlüğe giren ZMSS Genel Şartları ve poliçenin düzenlendiği tarihten sonra olduğu, talebin teminat kapsamı dışında bulunduğu, talebin reddine karar verilmesi gerekirken kabûlüne karar verilmesinin doğru olmadığı, hususlarına ilişkindir. Dava, trafik kazası nedeniyle destekten yoksun kalma tazminatı talebine ilişkin bulunmaktadır. Dosya arasında bulunan kayıt ve belgeler, tarafların iddia ve savunmaları, itirazları, itirazların kapsamı değerlendirildiğinde; taraflar arasında davalı ... şirketi nezdinde başlangıç tarihi 19/01/2016, bitiş tarihi ise; 19/01/2017 olan ZMM sigorta poliçesi ile sigortalı olan ... plaka sayılı aracın sürücüsü bulunan ...'ın tam kusuru neticesinde 01/04/2016 tarihinde meydana gelen tek taraflı trafik kazasında hayatını kaybettiği konusunda bir uyuşmazlık bulunmamaktadır. Uyuşmazlık bu durumda destekten yoksun kalan davacı anne ve babanın; üçüncü kişi konumunda olup olmadığı ve desteğin kusurunun kendisine yansıtılıp yansıtılamayacağı, sonucu itibariyle de davacının destekten yoksun kalma tazminatı talep etme hakkı bulunup bulunmadığına ilişkindir. 01/06/2015 tarihinde yürürlüğe giren Karayolları Motorlu Araçlar Zorunlu Mali Sorumluluk Sigortası Genel Şartları; yürürlüğe girmesinden sonra düzenlenen poliçelerde geçerli olacağından, poliçenin düzenlendiği tarih itibariyle Karayolları Motorlu Araçlar Zorunlu Mali Sorumluluk Sigortasının kapsamı tüm taraflarca bilinmektedir. Genel şartlarda içeriği belirlenmiş tazminatlara ilişkin talepler bakımından sigortacının sorumluluğu, kaza tarihinde geçerli olan poliçe kapsamında ve sigorta limitleri dahilinde üçüncü kişilerin uğradıkları zararları tazmin etmekte sınırlıdır. 2918 sayılı Karayolları Trafik Kanununun 92. maddesinin (a) ve (c) bentleri, Trafik Sigortası Genel Şartları A.1 ve A.3 maddesi, A.5 maddesinin (ç) bendi ve yine A.6 maddesinin (c) ve (d) bentleri birlikte değerlendirildiğinde; bir motorlu aracın işletilmesi sırasında meydana gelen ölüm olayına bağlı olarak destekten yoksun kalma halinde, destekten yoksun kalınan zararın ZMM sorumluluk kapsamında olması için ölenin üçüncü kişi olması ve desteğin kusursuz bulunması gerekmektedir. Somut olayda; davacıların desteği sürücü ...'ın sevk ve idaresindeki ... plaka sayılı araç ile 01/04/2016 tarihinde yapmış olduğu trafik kazasında öldüğü, trafik kazası tespit tutanağı ve davacı tarafın kabulünde olduğu üzere, kazanın meydana gelmesinde tam kusurlu olduğu anlaşılmaktadır. Bu durumda davalı ... şirketinin sorumluluğu 01/06/2015 tarihinde yürürlüğe giren Karayolları Motorlu Araçlar Zorunlu Mali Sorumluluk Sigortası Genel Şartlarına göre düzenlenen ve başlangıç tarihi 19/01/2016 olan poliçe şartlarına göre belirlenecektir. Karayolları Motorlu Araçlar Zorunlu Mali Sorumluluk Sigortası Genel Şartları A.3 Karayolları Motorlu Araçlar Zorunlu Mali Sorumluluk Sigortası Genel Şartları A.3 maddesine ve A.5 maddesinin (ç) bendine göre; ancak üçüncü kişinin ölümü dolayısıyla meydana gelen destek zararları, destekten yoksun kalma teminatı kapsamındadır. Sigortacının destek zararlarından sorumlu olması için motorlu aracın işletilmesi sırasında, mutlaka ölen kişinin üçüncü kişi olması gerekir. Bundan ayrı yine genel şartların A.6 maddesi (d) bendinde; destekten yoksun kalan hak sahibinin sigortalının sorumluluk riski kapsamında olmakla beraber destek şahsın kusuruna denk gelen destek tazminatı talepleri, teminat dışı tutulduğundan; tam kusuru ile kendi ölümüne neden olan sürücü ...'ın kusuruna isabet eden destek tazminatı sigorta teminatı kapsamında değildir. Kaza tarihinde yürürlükte bulunan Karayolları Trafik Kanununda da sigortalının sorumluluk riski kapsamında olmayan destek tazminatı talepleri ile destekten yoksun kalan hak sahibinin, sigortalının sorumluluk riski kapsamında olmakla beraber destek şahsın kusuruna denk gelen destek tazminatı taleplerinin sigorta teminatı kapsamında olduğuna ilişkin bir düzenleme olmadığı ve kapsama giren teminat türleri arasında sayılmadığına göre; davacının destek tazminatı talep etme hakları olmadığından (Yargıtay 17.hukuk Dairesi'nin 29/05/2017 tarih ve 2016/14573-2017/6035 sayılı kararı, Yargıtay 17. Hukuk Dairesi'nin 08/05/2018 tarih ve 2017/4323-2018/4743 sayılı kararı) davacıların başvurusunun reddine karar verilmesi gerekirken, kabulüne karar verilmesi doğru görülmemiştir. Ancak bu yanılgının giderilmesi yeniden yargılama yapılmasını gerektirmediğinden; İtiraz Hakem Heyetince verilen kararın kaldırılarak, davacıların destekten yoksun kalma tazminatı talebinin reddine karar verilmesi gerekmiştir.(HMK.m.353/1-b/2). HÜKÜM: Gerekçe uyarınca; 1- Davalı ... A. Ş. vekilince, Sigorta Tahkim Komisyonu İtiraz Hakem Heyetinin 21/02/2017 tarih ve 2016/İ.3886-2017/İHK-595 sayılı kararına karşı yapılan istinaf talebinin yukarıda gösterilen nedenlerle KABULÜNE, 1/1- İstinaf yasa yoluna başvuran davalı tarafından peşin olarak yatırılan 31,40-TL maktu istinaf karar ve ilam harcı ile 85,70-TL istinaf yoluna başvurma harcının talebi halinde davalıya İADESİNE, 1/2- İncelemenin duruşmasız olarak yapılması nedeniyle avukatlık ücreti takdirine yer olmadığına, 2/- Sigorta Tahkim Komisyonu İtiraz Hakem Heyetinin 21/02/2017 tarih ve 2016/İ.3886-2017/İHK-595 sayılı kararının KALDIRILMASINA, 2/1- Davacılar tarafından destekten yoksun kalma tazminatı talebiyle açılan davanın REDDİNE, 2/2- Davalı ... A. Ş., davacılar tarafından açılan davada kendini vekille temsil ettirdiğinden 5684 Sayılı Kanunun 30/17 ve karar tarihinde yürürlükte bulunan AAÜT 17/2. maddesi gereğince belirlenen 1.942,97-TL vekâlet ücretinin davacılardan alınarak davalı ... A. Ş.'ye verilmesine, 2/3- Davacılar tarafça Sigorta Tahkim Komisyonu nezdinde yapılan yargılama sırasında yapılan yargılama giderlerinin kendi üzerinde bırakılmasına, 2/4- Davalı ... A. Ş. tarafından Sigorta Tahkim Komisyonu nezdinde yapılan 1.305,92-TL yargılama giderinin davacılardan alınarak davalı ... A. Ş.'ye verilmesine, Dosya üzerinde yapılan inceleme sonucunda, 20/7/2017 tarih ve 7035 sayılı Kanunun 31 inci maddesiyle değişik HMK. m. 361/1. hükmü gereğince, kararın tebliğinden itibaren 2 hafta içerisinde Yargıtay'a temyiz başvurusunda bulunma yolu açık olmak üzere, oy birliğiyle karar verildi.20/09/2018."
"2017_987_2018_1977_431016900.html","16. HUKUK DAİRESİ","2017/987 Esas","2018/1977 Karar","30/12/2016","İtirazın İptali (Haksız Eylemden Kaynaklanan Zarar Nedeniyle)","GEREĞİ DÜŞÜNÜLDÜ: Davacı vekili dava dilekçesinde; müvekkili şirketin 0001-0210-09349596 nolu Zorunlu Mali Mesuliyet Sigortası ile sigortalı, davalı ...'in maliki olduğu , dava dışı ...in alkollü olarak sevk ve idaresindeki... plakalı araç ile 21/07/2014 tarihinde .... Güngören adresinde seyir halinde olduğunu, ön sağ kısımları ile önce yaya ...'e daha sonra park halindeki ... plakalı aracın sol yan kısımlarına ve daha sonra yine park halindeki ... plakalı araca çarptığını, yaralanmalı-maddi hasarlı trafik kazası meydana geldiğini, trafik kazası tespit tutanağında kazanın meydana gelişini gösterir krokide durumun görüldüğünü, ... ve ... plakalı araçta meydana gelen zarar nedeniyle 1,54 promil alkollü olduğunu, sürücü ...'in asli ve %100 oranında kusurlu olduğunu, Bakırköy .... İcra Müdürlüğünün... Esas sayılı dosyasında haksız olarak yapılan itirazın iptali ile takibin devamına, yargılama giderleri ile vekalet ücretinin davalı tarafa yüklenilmesine karar verilmesini talep etmiştir. Dava, 6102 sayılı TTK. nun yürürlüğe girdiği 01/07/2012 tarihinden sonra açılmıştır. Bakırköy 1. Asliye Ticaret Mahkemesi'nin 30/12/2016 tarihli 2016/1068 esas 2016/1044 karar sayılı ilamıyla ""davacı şirket ile davalı esnaf arasındaki ilişkinin karşılıklı olarak mesleki amaç ile yapıldığı, tarafların sıfatı ve ilişki konusu karşısında uyuşmazlığın genel görevli Asliye Hukuk Mahkemesince halli gerektiği"" gerekçesiyle dava dilekçesinin usulden reddine karar verildiği görülmüştür. Davacı vekilinin süresinde ibraz ettiği istinaf dilekçesinde dava konusu uyuşmazlığın zorunlu sigortalara ilişkin olup bu hususun TTK 1483/1 maddesinde düzenlendiğini, uyuşmazlığın ticari dava niteliğinde olduğunu, çözümünde de Ticaret Mahkemesinin görevli olduğunu beyanla ilk derece mahkemesinin kararının kaldırılmasını talep ettiği görülmüştür. GEREKÇE: Bakırköy 1. Asliye Ticaret Mahkemesi'nin 30/12/2016 tarihli 2016/1068 esas 2016/1044 karar sayılı ilamıyla ""davacı şirket ile davalı esnaf arasındaki ilişkinin karşılıklı olarak mesleki amaç ile yapıldığı, tarafların sıfatı ve ilişki konusu karşısında uyuşmazlığın genel görevli Asliye Hukuk Mahkemesince halli gerektiği"" gerekçesiyle görevsizlik kararı verdiği anlaşılmıştır. Dava konusu uyuşmazlıkta davacı şirketin ZMMS sigortacısı olduğu, sigorta hukukunun 6102 sayılı TTK 6.kitabında 1401 ve devam maddelerinde zorunlu sorumluluk sigortasının ise TTK 1483 vd maddelerinde düzenlendiği, zorunlu sorumluluk sigortası TTK'da düzenlenen hususlardan olmakla TTK 4/1-a ve 5/1 maddeleri gereğince davanın ticari dava olduğu ve Asliye Ticaret Mahkemesi'nin görev alanı içinde bulunduğundan davacı vekilinin istinaf isteminin kabulüne, ilk derece mahkemesinin kararının kaldırılarak davanın esasına girilerek yargılamaya devam edilmek üzere dosyanın mahkemesine gönderilmesine karar verilerek aşağıdaki hüküm kurulmuştur. KARAR: HMK 353/1-a-3 maddesi gereğince istinaf isteminin KABULÜNE, Bakırköy 1. Asliye Ticaret Mahkemesi'nin 30/12/2016 tarihli 2016/1068 esas 2016/1044 karar sayılı kararının kaldırılarak davanın esasına girilerek yargılamaya devam edilmek üzere dosyanın mahkemesine GÖNDERİLMESİNE, Peşin alınan maktu istinaf karar harcının talebi halinde yatırana iadesine, İstinaf yargılama giderlerinin verilecek nihai kararda değerlendirilmesine, İstinaf incelemesi duruşmasız yapıldığından istinaf aşaması için ayrıca avukatlık ücreti takdirine yer olmadığına, Dair, dosya üzerinde yapılan inceleme sonucunda oy birliği ile ve kesin olarak karar verildi. 28/09/2018"
"2017_988_2018_926_433592000.html","8. HUKUK DAİRESİ","2017/988","2018/926","22/03/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacı vekili Sigorta Tahkim Komisyonuna verdiği dilekçede; davacı ...'ın 10/04/2013 tarihinde dava dışı sürücü ...'in motosikleti ile yaptığı tek taraflı kaza sonucu yaralandığını ve %100 malûl kaldığını belirterek 40.500,00-TL (ıslah ile 250.000,00-TL) bakıcı giderinin (tedavi gideri kapsamında) temerrüt tarihinden itibaren avans faizi ile davalı Güvence Hesabından tahsilini talep etmiştir. Davalı sigorta vekili cevap dilekçesiyle,Davacıya daha önce 18.04.2016 tarihinde malûliyet tazminatı kapsamında 250.000,00-TL ödeme yapıldığını, 6111 sayılı Kanun uyarınca tedavi giderlerinden SGK'nın sorumlu olduğunu belirterek talebin reddini istemiştir. Sigorta Tahkim Komisyonu Uyuşmazlık Hakem Kararında; 6111 sayılı Yasa uyarınca bakıcı giderlerinden SGK'nın sorumlu olduğunu belirterek talebin reddine karar verilmiştir.Karara karşı davacı vekili itiraz hakem heyetine itiraz etmiştir. İtiraz Hakem Heyeti Kararında; 6111 sayılı Yasa ile gelen değişikliğin bakıcı ve tedavi giderleri gibi harcamaları kapsamadığını, bu giderin ZMMS kapsamında kaldığını belirterek başvurun kabûlü ile 250.000,00-TL bakıcı giderinin (tedavi gideri kapsamında kabul edilerek) 02.09.2016 tarihinden itibaren yasal faizi ile birlikte davalıdan alınarak davacıya verilmesine karar verilmiştir.Davacı vekili bu kez karara karşı istinaf yoluna başvurmuştur. İstinaf Sebepleri: 1-Davacıya daha önce 18.04.2016 tarihinde malûliyet ödemesi yapıldığını, bu nedenle temerrütün bu tarihten 8 gün sonra gerçekleştiğini, 2-TTK 6. Madde uyarınca avans faizine hükmedilmesi gerektiğini ileri sürmüştür. Dava,Trafik kazasından kaynaklanan haksız fiile dayalı tazminat davasıdır. Davacının dava dışı ...'in sürücüsü olduğu motosiklet ile kaza yaptığı, bu kaza sonucu davalının %100 oranında malûl kaldığı, davalı Güvence Hesabı tarafından davacıya 18.04.2016 tarihinde 250.000,00-TL malûliyet tazminatının sürekli sakatlık tedavi gideri kapsamında ödendiği konusunda ihtilaf bulunmamaktadır. Her ne kadar riziko davacının ilk başvurma tarihi olan 24.12.2015 tarihinde ihbar edilmiş ise de davalının maluliyete ilişkin raporunun 11.08.2016 tarihinde alındığı ve maluliyet raporundan sonra başvurunun 23/08/2016 tarihinde yapıldığı,buna göre temerrütün 02.09.2016 tarihinde oluştuğu, kazaya karışan aracın motosiklet olduğu da gözönünde tutulduğunda avans faizi talep edilemeyeceği gözönünde tutularak davacı vekilinin istinaf talebinin HMK 353/1-b/1 maddesi yönünden reddi gerektiğine karar verilmiştir. HÜKÜM: Gerekçe uyarınca; 1-Usul ve esas yönünden hukuka uygun bulunan 15/02/2017 gün ve 2017/İ.61 - 2017/İHK. 440 sayılı Sigorta Tahkim Komisyonu İtiraz Hakem Heyeti kararına yönelik olarak davacı vekili tarafından yapılan istinaf başvurusunun HMK. 353/1-b/1 maddesi gereğince ESASTAN REDDİNE, 2-İstinaf yasa yoluna başvuran davacı tarafından peşin olarak yatırılan 154,30-TL başvurma harcından, alınması gereken 98,10-TL başvurma harcının düşümü ile kalan 56,20-TL başvurma harcı ile, alınan 31,40 TL maktu karar ve ilam harcının talep halinde davacıya İADESİNE, 3-İncelemenin duruşmasız olarak yapılması nedeniyle avukatlık ücreti takdirine yer olmadığına, 4-Davacılar tarafından istinaf aşamasında yapılan giderlerin kendi üzerinde bırakılmasına, Dosya üzerinde yapılan inceleme sonucunda, 20/7/2017 tarih ve 7035 sayılı Kanunun 31 inci maddesiyle değişik HMK. m. 361/1. hükmü gereğince, kararın tebliğinden itibaren 2 hafta içerisinde Yargıtay'a temyiz başvurusunda bulunma yolu açık olmak üzere, oy birliğiyle karar verildi."
"2017_990_2018_931_433602200.html","8. HUKUK DAİRESİ","2017/990","2018/931","03/04/2017","Hakem Kararının Tebliğe Çıkarılması / Saklanması","GEREĞİ DÜŞÜNÜLDÜ: Davacıların murisi...'nın 31/01/2016 tarihinde ... plaka sayılı aracı ile yaptığı tek taraflı kaza sonucu vefat ettiğini, davalının ise ... plâka sayılı aracın ZMSS sigortacısı olduğu, murisin ölümü ile davacıların destekten yoksun kaldığını belirterek murisin eşi ...için 35.000,00-TL, çocukları ...için 500,00-TL, ... için 5.000,00-TL destekten yoksun kalma tazminatının davalı sigorta şirketinden olay tarihinden itibaren avans faizi ile birlikte alınarak davacıya ödenmesini talep ve dava etmiştir. Davacıların murisine ait ... plâka sayılı aracın ZMMS sigorta poliçesi ile sigortalı bulunduğunu, 2918 sayılı KTK'nın 92. maddesinin 6704 sayılı Yasa ile değiştirildiğini, bu nedenle davacıların kendi desteklerinin kusuruna denk gelen kısım için tazminat talebinde bulunamayacaklarını, bu kısmın sigorta teminatı dışında bulunduğunu belirtmiştir. Uyuşmazlık Hakem Heyeti: 02/12/2016 tarihli kararda davacıların taleplerinin kabûlü ile davalı eş ...için 143.983,79-TL, ... için 24.054,43-TL ve ... için 11.647,05-TL tazminatın 20.08,2016 temerrüt tarihinden itibaren yasal faizi ile birlikte alınarak davacılara ödenmesine karar verilmiştir. İtiraz Hakem Heyeti: 06/03/2017 tarihli kararı ile itirazı reddetmiştir. İstinaf Sebepleri: ZMSS Genel Şartlarının 01.06.2015 tarihinde değiştirildiği yine 2918 sayılı KTK'nın da 26.04.2016 tarihinde değişiklik yapıldığını, bu kapsamda ölen desteğin kusurunun teminat kapsamı dışında bırakıldığını, bu nedenle talebin reddi gerektiği, ayrıca vekalet ücretinin tamamına hükmedilmesinin hatalı olduğunu belirterek istinaf yoluna başvurmuştur. Dava haksız fiile dayalı destekten yoksun kalma tazminatı talebine dayalı bulunmaktadır. Davacıların murisi ...'nın 31/01/2016 tarihinde ...plâka sayılı aracı ile tek taraflı yaptığı kaza sonucu vefat ettiği ve olayda murisin asli kusurlu olduğu konusunda ihtilaf bulunmamaktadır. 01/06/2015 tarihinde yürürlüğe giren Karayolları Motorlu Araçlar Zorunlu Mali Sorumluluk Sigortası Genel Şartları; yürürlüğe girmesinden sonra düzenlenen poliçelerde geçerli olacağından, poliçenin düzenlendiği tarih itibariyle Karayolları Motorlu Araçlar Zorunlu Mali Sorumluluk Sigortasının kapsamı tüm taraflarca bilinmektedir. Genel şartlarda içeriği belirlenmiş tazminatlara ilişkin talepler bakımından sigortacının sorumluluğu, kaza tarihinde geçerli olan poliçe kapsamında ve sigorta limitleri dahilinde üçüncü kişilerin uğradıkları zararları tazmin etmekte sınırlıdır. 2918 sayılı Karayolları Trafik Kanununun 92.maddesinin (a) ve (c) bentleri, Trafik Sigortası Genel Şartları A.1 ve A.3 maddesi, A.5 maddesinin (ç) bendi ve yine A.6 maddesinin (c) ve (d) bentleri birlikte değerlendirildiğinde; bir motorlu aracın işletilmesi sırasında meydana gelen ölüm olayına bağlı olarak destekten yoksun kalma halinde , destekten yoksun kalınan zararın ZMM sorumluluk kapsamında olması için ölenin üçüncü kişi olması ve desteğin kusursuz bulunması gerekmektedir. Somut olayda; davacıların desteği sürücü ...'nın sevk ve idaresindeki ... plaka sayılı araç ile 31/01/2016 tarihinde yapmış olduğu trafik kazasında öldüğü ve tam kusurlu bulunduğu anlaşılmaktadır. Bu durumda davalı sigorta şirketinin sorumluluğu 01/06/2015 tarihinde yürürlüğe giren Karayolları Motorlu Araçlar Zorunlu Mali Sorumluluk Sigortası Genel Şartlarına göre düzenlenen ve başlangıç tarihi 22/09/2015 olan poliçe şartlarına göre belirlenecektir. Karayolları Motorlu Araçlar Zorunlu Mali Sorumluluk Sigortası Genel Şartları A.3 maddesine ve A.5 maddesinin (ç) bendine göre; ancak üçüncü kişinin ölümü dolayısıyla meydana gelen destek zararları, destekten yoksun kalma teminatı kapsamındadır. Sigortacının destek zararlarından sorumlu olması için motorlu aracın işletilmesi sırasında, mutlaka ölen kişinin üçüncü kişi olması gerekir. Bundan ayrı yine genel şartların A.6 maddesi (d) bendinde; destekten yoksun kalan hak sahibinin sigortalının sorumluluk riski kapsamında olmakla beraber destek şahsın kusuruna denk gelen destek tazminatı talepleri, teminat dışı tutulduğundan; tam kusuru ile kendi ölümüne neden olan sürücü ... 'nın kusuruna isabet eden destek tazminatı sigorta teminatı kapsamında değildir. Kaza tarihinde yürürlükte bulunan Karayolları Trafik Kanununda da sigortalının sorumluluk riski kapsamında olmayan destek tazminatı talepleri ile destekten yoksun kalan hak sahibinin, sigortalının sorumluluk riski kapsamında olmakla beraber destek şahsın kusuruna denk gelen destek tazminatı taleplerinin sigorta teminatı kapsamında olduğuna ilişkin bir düzenleme olmadığı ve kapsama giren teminat türleri arasında sayılmadığına göre; davacı ....'nin destek tazminatı talep etme hakkı bulunmadığından ""Yargıtay 17.hukuk Dairesi 29/05/2017 gün 2016/14573-2017/6035 sayılı kararı"" davacı vekilinin başvurusunun ... yönünden reddine karar vermek gerektiği anlaşılmıştır. Bu nedenle; A)Davacı ...'nin taleplerinin reddi gerektiği ancak bu durumun yeniden yargılamayı gerektirmediğinden HMK. m.353/1-b/2 madde uyarınca yeniden hüküm kurulması gerektiği, B)Davalılar ... yönünden hükmedilen tazminat miktarının 5684 S.K. 30/12.m uyarınca 40.000,00-TL miktarındaki kesinlik sınırı altında kaldığından bu yönden istinaf talebinin HMK 346/1-1 ve 352.madde uyarınca reddine karar vermek gerektiği sonuç ve kanaatine varılmıştır. HÜKÜM: Gerekçe uyarınca; 1-Davalı sigorta şirketi vekilinin istinaf başvurusunun,davacı...ve ... yönünden 5684 sayılı Sigortacılık Kanunu 30/12 ve HMK 346/1, 352 maddeleri uyarınca kararın kesin olması nedeniyle REDDİNE, 1/1-Davalı tarafından yatırılan 154,30.- TL başvurma harcından 98,10 başvuru harcının mahsubu ile kalan 56,20.- TL başvuru harcı ile 31,40 TL maktu karar ve ilam harcının istek halinde davalıya iadesine, 1/2-İncelemenin dosya üzerinden yapılması nedeniyle avukatlık ücreti takdirine YER OLMADIĞINA, 1/3-Davalı tarafından istinaf aşamasında yapılan yargılama giderlerinin takdiren davalı üzerinde bırakılmasına, 2-Davalının ...a yönelik istinaf talebinin KABULÜ ile Sigorta Tahkim Komisyonu İtiraz Hakem Heyetinin 06/03/2017 tarih 2016/İ.3952 - 2017/İHK.747 K. sayılı kararının KALDIRILMASINA, 2/1-Davacı ...'ın davasının REDDİNE, 2/2-Davalı sigorta şirketinin vekille temsil edildiği anlaşıldığından; ret edilen miktar üzerinden ve karar tarihinde yürürlükte bulunan Avukatlık Asgari Ücret Tarifesi hükümleri ile 5684 sayılı Sigortacılık Yasasının 30/17 maddesi uyarınca belirlenen14.268,70-TL vekalet ücretinin 1/5'i olan 2.853,74-TL'nin başvuran ...'dan alınarak davalı... Sigorta A.Ş'ye verilmesine, 2/3-Davacılar tarafından yapılan 3.095,28.- TL masrafın kabul / red oranına göre 625,43 TL'sinin davalı sigorta şirketinden tahsili ile davacılara ödenmesine, kalan miktarın davacılar üzerinde bırakılmasına, 2/4-Davalı sigorta şirketi tarafından 2.696,00.- TL masrafın kabul / red oranına göre 2.096,00-TL sinin davacı ...'dan alınarak davalı sigorta şirketine ödenmesine, HMK.m.353/1-b/2 hükmü uyarınca, dosya üzerinde yapılan inceleme sonucunda, davacı ... ve...bakımından HMK.m.362/1-a hükmü uyarınca miktar itibariyle KESİN, davacı ... bakımından ise; HMK.m.361 gereğince, tebliğ tarihinden itibaren 2 hafta içinde Yargıtay nezdinde temyiz yasa yolu açık olmak üzere, oy birliğiyle karar verildi. 20/09/2018."
"2017_992_2018_915_431468300.html","8. HUKUK DAİRESİ","2017/992","2018/915","27/12/2016","Tazminat (Haksız Fiilden Kaynaklanan)","GEREĞİ DÜŞÜNÜLDÜ: Davacı vekili dava dilekçesi ile; müvekkilinin maliki olduğu ve şoför ...ya sevk ve idaresinde bulunan .... plakalı 2015 model Fiat Linea marka ticari taksiye 13/03/2015 tarihinde davalılardan ...'ın sevk ve idaresindeki trafikte ... A.Ş.'ye kayıtlı ve... Sigorta A.Ş. tarafından zorunlu mali mesuliyet sigortası yapılan .... plakalı aracın, şoförünün tam kusurlu olarak ve alkollü araç kullanımından dolayı ... plakalı araca çarptığını ve araçta büyük hasar meydana geldiğini belirterek, fazlaya ilişkin hakları saklı kalmak kaydıyla şimdilik 8.000,00-TL değer kaybı tazminatının tüm davalılardan, 2.450,00-TL aracın tamir ve onarımı süresinde kullanılamamasından kaynaklanan kazanç kaybı tazminatı ve 411,60-TL ekspertiz hizmeti bedelinin ise ... ve.. Ticaret A.Ş.'den müştereken ve müteselsilen tahsiline karar verilmesine talep etmiştir. Davalı ... Sigorta A.Ş. vekili cevap dilekçesi ile; meydana gelen trafik kazasına karışan .. plakalı aracın müvekkili şirket tarafından sigortalandığını, sigortalının kusur oranı ve poliçe limitleri kapsamında sorumlu olacaklarını, kusur tespiti yapılması gerektiğini belirterek davanın reddini talep etmiştir. Davalı ...Ticaret A.Ş. vekili cevap dilekçesi ile; 13/03/2015 tarihinde meydana gelen trafik kazasına karışan ... plakalı aracın tüm zararının sigorta poliçesinden karşılandığını, değer kaybının poliçe teminatı altında olduğunu, müvekkili ... Ticaret A.Ş.'nin telefon sipariş dağıtım hizmetlerinin yerine getirilmesi amacıyla ...San. Ltd. Şti. i imzalanan sözleşme gereği ilgili şirket hakkında ihbar talebinde bulunduklarını kazayı karışan ... plakalı aracın müvekkili şirkete kayıtlı bile olsa kullanan kişinin müvekkili şirket çalışanı olmadığını ve sözleşme gereği meydana gelen zararlardan .... Ve San. Ltd. Şti.'nin sorumlu olacağını belirterek davanın reddini talep etmiştir. Davalı... beyanında, kazanın meydana gelmesinde hatalı olduğunu belirtmiştir. Mahkemece; kazanın meydana gelmesinde davalı ....'ın tam kusurlu olduğu, kaza sonrasında davacının aracında değer kaybı oluştuğu, aynı zamanda kazanç kaybına uğradığı göz önünde bulundurularak bilirkişi raporu ile belirlenen araç değer kaybı ve kazanç kaybından tüm davalıların sorumlu olduğu görüşünden hareketle; ""Davanın Kısmen Kabulü ile, 4.000,00 TL değer kaybı zararı, 2.450,00 TL kazanç kaybı zararı, 411,60 TL ekspertiz ücretinin dava tarihinden (24/04/2015) itibaren işleyecek yasal faizi ile birlikte davalılardan müteselsilen alınarak davacıya verilmesine, fazlaya ilişkin talebin reddine,"" karar verilmiş, karara karşı davalı ... Ticaret A. Ş. vekili tarafından süresi içinde istinaf yoluna başvurulmuştur. Davalı ... Ticaret A. Ş. vekilinin istinaf sebepleri; müvekkili şirket açısından davanın reddine karar verilmesi gerekirken kabulüne karar verilmesinin hatalı olduğu, kazaya karışan araç davalı şirket adına kayıtlı ise ise de, ..Lojistik Ekspress Tic. Ve San. Ltd. Şti. ile yapılan müteahitlik sözleşmesi ile araç nedeniyle meydana gelecek tüm zararlardan söz konusu şirketin sorumlu olacağının kararlaştırıldığı, araç değer kaybının sigorta şirketinin sorumluluğunda olan bir zarar türü olduğunu, değer kaybının fazla belirlendiği, kazanç kaybının usulüne uygun olarak belirlenmediği, davacının ekspertiz raporu için ödemiş olduğu ücretten davalı şirketin sorumlu olmadığı, diğer davalı ...'ın olayda ağır kusurunun bulunması nedeniyle davalı şirketin sorumluluğunun ortadan kalktığı hususlarına ilişkindir. Dava, trafik kazası nedeniyle araçtaki değer kaybı zararı, kazanç kaybı zararı ve ekspertiz raporu için ödenen ücretten ibaret maddi tazminat talebine ilişkin bulunmaktadır. Davacının taleplerinden birisi de kaza nedeniyle aracın tamir ve onarımı için serviste kalmış olduğu süre boyunca uğranılan kazanç kaybının tahsiline yöneliktir. Aracın kaza sonrasında 7 gün süreyle serviste kaldığı hususu taraflar arasında ihtilaf konusu değildir. Kazaya uğrayan ... plakalı aracın ticari taksi olarak kullanıldığı da sabittir. Bilirkişi heyeti tarafından düzenlenen 18/07/2016 tarihli raporda, ticari taksinin kaza tarihi itibariyle günlük net kazancının ne olduğu hakkında İstanbul Ticaret Odasından bilgi istenmesinin yerinde olacağı belirtilmişse de, Mahkemece, davacı tarafından dosyaya sunulan ve eksper... tarafından düzenlenen 06/04/2015 tarihli ""değer kaybı tespit raporu""ndaki ticari taksinin günlük kazancının 350,00-TL alabileceği yönündeki soyut belirlemeye dayanılarak hüküm kurulmuş bulunmaktadır. Mahkemece, kazanç kaybı hususunda gerekli araştırma ve inceleme yapılmadan, davacı tarafın sunduğu ve soyut belirlemeye dayalı olarak eksper rapor dikkate alınarak karar verilmiş olması hatalı bulunmaktadır. Mahkemece, davacının aracının ticari taksi oluşu göz önünde bulundurularak, aracın şoför ile mi çalıştırıldığı, şoför ile çalıştırılıyorsa şoförün ve araç malikinin aylık kazançlarının ne olduğu hususunda araştırma ve inceleme yapılmalı, gerekirse ilgili meslek kuruluşlarından görüş sorulmalı ve sonucuna göre hüküm kurulması gerekmektedir. Bu anlamda Mahkemece verilen karar HMK 353/1-a/6 maddesi gereğince eksik araştırma ve inceleme sonucu verilmiş olduğundan, Mahkeme kararının bu yönüyle kaldırılması, davalı ...Ticaret A. Ş. Vekilinin diğer istinaf sebeplerinin bu aşamada değerlendirilmesine yer olmadığna karar verilmesi gerekmiştir. HÜKÜM: Gerekçe uyarınca; 1-Davalı ... Ticaret A. Ş. vekilinin istinaf talebinin kabulü, istinaf talebine konu İstanbul 2. Asliye Ticaret Mahkemesi'nin 27/12/2016 tarih ve 2015/709 E., 2016/804 K. sayılı kararının KALDIRILMASINA, 2-Dosyanın, yukarıda gösterilen biçimde işlem yapılmak üzere Mahkemesine GÖNDERİLMESİNE, davalı... Ticaret A.Ş. vekilinin diğer istinaf sebeplerinin bu aşamada değerlendirilmesine YER OLMADIĞINA, 3- Davalı ... Ticaret A. Ş. tarafından peşin olarak yatırılan 117,18-TL nispi istinaf karar ve ilam harcının istek halinde kendisine İADESİNE, 4- Dosya üzerinde inceleme yapılması nedeniyle avukatlık ücreti takdirine YER OLMADIĞINA, 5- Davalı ...Ticaret A. Ş. tarafından istinaf aşamasında yapılan giderlerin İlk Derece Mahkemesince verilecek nihai kararda dikkate alınmasına, HMK. m.353/1-a/6 hükmü uyarınca, dosya üzerinde yapılan inceleme sonucunda ve KESİN olmak üzere, oy birliğiyle karar verildi. 20/09/2018."
"2017_996_2018_939_435158700.html","8. HUKUK DAİRESİ","2017/996","2018/939","20/04/2017","TÜRÜ:Ölüm Ve Cismani Zarar Sebebiyle Açılan Tazminat","GEREĞİ DÜŞÜNÜLDÜ: Davacı vekili dava dilekçesi ile; 14/11/2015 tarihinde Ümraniye yakınlarında meydana gelen trafik kazasında müvekkilinin ağır yaralandığını, kazanın meydana gelmesinde davalı sigorta şirketine sigortalı ... plakalı araç sürücüsünün kusurlu bulunduğunu, davacıda beden gücü kaybı oluştuğunu belirterek, müvekkilinde oluşan bedensel zarar nedeniyle fazlaya ilişkin hakları saklı kalmak üzere, belirlenecek maddi tazminatın sigorta şirketi açısından olay tarihinden itibaren işletilecek avans faizi ile birlikte davalıdan tahsiline karar verilmesini talep etmiştir. Davalı sigorta şirketi vekili cevap dilekçesi ile; davacılar tarafından iş bu dava öncesinde müvekkili şirkete yapılmış bir başvurunun sistem kayıtlarında tespit edilmediğini, KTK 97. maddesi gereği, dava öncesi başvuru yapılmadığından dava şartı noksanlığı nedeniyle davanın reddine karar verilmesini talep etmiştir. Mahkemece; 2918 sayılı Kanunun 14/04/2016 tarih ve 6704 Sayılı Kanunun 5. Maddesi ile değişik 97.maddesi gereğince, dava açılmadan önce sigorta şirketine başvurunun dava şartı olduğu, davacı tarafından dava açılmadan önce sigorta şirketine herhangi bir başvuru yapılmadığı gerekçesiyle davanın dava şartı yokluğu nedeniyle reddine karar verilmiş, karara karşı davacı vekilince süresi içinde istinaf yoluna başvurulmuştur. Davacı vekilinin istinaf sebepleri; KTK'nın 97. maddesinin yürürlük tarihinin 26/04/2016, dava konusu olay tarihinin ise 14/11/2015 olduğu, kanunların geriye yürümezliği ilkesi gereğince sigorta şirketine başvuru yapılmasına ilişkin dava şartının uygulanamayacağı, sigortaya başvurunun dava şartı olarak kabul edilmesi halinde ise bunun tamamlanabilir bir dava şartı olduğu hususlarına ilişkindir. Dava; trafik kazası nedeniyle tazminat talebine ilişkin bulunmaktadır. 26/04/2016 tarihinde yürürlüğe giren 6704 sayılı Kanunu'nun 5. maddesiyle değişik 97. maddesi ile zarar görenin, dava yoluna gitmeden önce ilgili sigorta kuruluşuna yazılı başvuruda bulunması gerektiği düzenlenmiş, aynı değişiklikle sigorta kuruluşunun başvuru tarihinden itibaren en geç 15 gün içinde başvuruyu yazılı olarak cevaplamaması veya verilen cevabın talebi karşılamadığına ilişkin uyuşmazlık olması hâlinde, zarar görenin dava açabileceği belirtilmiştir. Yapılan değişiklikle, zarar gören hak sahipleri ZMSS sigortacısına karşı artık doğrudan dava açamayacak olup yasa ile özel bir dava şartı getirilmiştir. Olayda, dava tarihi olan 26/07/2016 itibariyle 2918 sayılı KTK'nın 97. maddesinde yapılan değişiklik yürürlükte olup davacı tarafça dava tarihinden önce davalı sigorta şirketine başvurulmadığı hususunda taraflar arasında bir ihtilaf bulunmamaktadır. Dava şartları, davanın esası hakkındaki yargılamanın devamı için gerekli olan şartlar olup, davanın açılabilmesi için değil, mahkemenin davanın esasına girebilmesi için aranan kamu düzeni ile ilgili zorunlu koşullardır. HMK'nın 115/2 maddesi uyarınca mahkeme dava şartı noksanlığını tespit ederse davanın usulden reddine karar verir. Ancak dava şartı noksanlığının giderilmesi mümkün ise bunun tamamlanması için süre verir. Bu süre içinde dava şartı noksanlığı giderilmemişse davayı, dava şartı yokluğu sebebiyle usulden reddeder. Mahkemece, davacı vekiline davalı sigorta şirketine başvurmak suretiyle bu eksikliği gidermesi için kesin süre verilmeli, sigorta şirketince 15 gün içinde cevap verilmemesi veya verilen cevabın talebi karşılamaması halinde bu yöndeki dava şartının yerine getirildiği kabul edilerek davanın esasına girip deliller toplanıp değerlendirilerek ortaya çıkacak sonuca göre bir karar verilmeli, kesin süre içinde başvuruya ilişkin dava şartının yerine getirilmemesi halinde ise bu kez dava şartı yokluğundan davanın usulden reddine karar verilmelidir. HMK'nın 115/2. maddesine aykırı şekilde tamamlanabilecek nitelikteki dava HMK'nın 115/2. maddesine aykırı şekilde tamamlanabilecek nitelikteki dava şartının tamamlanması için davacıya kesin süre verilmeksizin, dava şartı yokluğundan davanın usulden reddine karar verilmesi isabetli olmamıştır. İlk derece mahkemesince, davalı sigorta şirketine karşı açılan dava yönünden tamamlanabilecek dava şartının yerine getirilmesi için davacı tarafa kesin süre verilmeksizin karar verilmesi nedeniyle, 6100 sayılı Hukuk Muhakemeleri Kanununun 353/1-a/6 maddesi uyarınca istinaf başvurusunun kabulü ile ilk derece mahkemesi kararının kaldırılarak dosyanın gereği için Mahkemesine geri gönderilmesine karar verilmesi gerekmiştir. HÜKÜM: Gerekçe uyarınca; 1-Davacı vekilinin istinaf başvurusunun KABULÜ ile, İstanbul Anadolu 5. Asliye Ticaret Mahkemesi'nin 20/04/2017 tarih ve 2016/859 E.-2017/405 K. Sayılı kararının KALDIRILMASINA , 2- HMK'nın 353/1-a/6 maddesi gereğince, yukarıda açıklandığı şekilde işlem yapılması ve sonrasında oluşacak duruma göre karar verilmek üzere dosyanın kararı veren mahkemeye GÖNDERİLMESİNE, 3- Davacı tarafından peşin olarak yatırılan 31,40-TL karar ve ilam harcının istek halinde davacıya iadesine, 4- Davacı tarafça yapılan istinaf yargılama giderlerinin ilk derece mahkemesince verilecek nihai kararda dikkate alınmasına, 5- İstinaf yargılaması sırasında dosya üzerinden karar verilmiş olmakla vekâlet ücreti takdirine yer olmadığına, Dosya üzerinde yapılan inceleme sonunda HMK 353/1-a/6 maddesi gereğince kesin olmak üzere oybirliği ile karar verildi.01/10/2018."
"2017_997_2018_962_435164700.html","8. HUKUK DAİRESİ","2017/997","2018/962","07/03/2017","Ölüm Ve Cismani Zarar Sebebiyle Açılan Tazminat","GEREĞİ DÜŞÜNÜLDÜ: Davacılar vekili dava dilekçesinde; davacıların murisi ...'in yolcu olarak bulunduğu... plaka sayılı minibüsün 07/02/2010 tarihinde yaptığı kaza sonucu vefat ettiğini ancak bu aracın zorunlu ferdi kaza koltuk sigortası yaptırmaması nedeni ile meydana gelen zarardan ...nın sorumlu olduğunu belirterek fazlaya ilişkin hakları saklı kalmak üzere 1000TL (ıslah ile 125.000TL) tazminatın avans faizi ile birlikte davalıdan alınarak davacıya ödenmesini talep etmiştir. Davalı cevabında; dava konusu minibüsün Hereke-İzmit arasında çalıştığını ""Y"" türü yetki belgesine sahip olmadığını, bu nedenle zorunlu koltuk ferdi kaza sigortasını yapmak zorunda olmadığını belirterek davanın reddini talep etmiştir. Mahkemece;Taşımanın il sınırları içinde yapıldığını, Hazine Müsteşarlığının 28/06/2010 tarih 2010/8 sayılı genelgesi uyarınca zorunlu koltuk ferdi kaza sigortası yaptırma zorunluluğunun bulunmadığını belirterek davanın reddine karar verilmiştir.Karara karşı davacılar vekili istinaf yoluna başvurmuştur. İstinaf nedenleri;Davacılar vekili kazanın Hazine Müsteşarlığının 28/06/2010 tarihli 2010/8 Sayılı Genelgesinden önce 07/02/2010 tarihinde meydana geldiğini, aracın yolcu taşıyan minibüs olduğunu, yetki belgesinin olup olmamasının sonuca etkili olmadığını, Hazine Müsteşarlığının genelgesi uyarınca hüküm kurulamayacağını belirterek istinaf yoluna başvurmuştur. Yapılan değerlendirilmede;Dava trafik kazasından kaynaklanan haksız fiile dayalı tazminat davasıdır.Davacıların murisi Yalçın'ın 07/02/2010 tarihinde yolcu olarak bulunduğu ... plâka sayılı minibüsün yaptığı kaza sonucu vefat ettiği, kazaya karışan ... plaka sayılı aracın zorunlu ferdi kaza koltuk sigortası bulunmadığı konusunda ihtilaf bulunmamaktadır. Zorunlu Koltuk Ferdi Kaza Sigortası, 25.02.2004 tarih, 25384 sayılı Resmi Gazete'de yayımlanan 2004/6789 no'lu Bakanlar Kurulu Kararı ile ihdas edilmiş olup, yayımlandığı tarihte Zorunlu Ferdi Kaza Sigortasının yaptırma mecburiyeti ile ilgili muafiyet ve istisnalar Ulaştırma Bakanlığınca belirleneceği açıklanmıştır. 13.11.2009 tarih, 27405 sayılı Resmi Gazetede yayımlanan 2009/15545 no'lu Bakanlar Kurulu Kararı ile 2004/6789 sayılı Kararda değişiklik yapılmış ve Zorunlu Koltuk Ferdi Kaza Sigortası yaptırma mecburiyeti ile ilgili muafiyet ve istisnaları belirleme yetkisi Ulaştırma Bakanlığının görüşü alınmak suretiyle Hazine Müsteşarlığına verilmiştir. Hazine Müsteşarlığı 2009/15545 sayılı Bakanlar Kurulu Kararına istinaden 28.06.2010 tarihinde çıkarmış olduğu 2010/8 sayılı genelge ile zorunlu koltuk ferdi kaza sigortasının kapsam, muafiyet ve istisnalarını yeniden belirlemiştir. Anılan genelge'nin yürürlük tarihi 01.07.2010'dur. Genelgede, Karayolları olarak tanımlanan ve şehirlerarası veya uluslararası ticari olarak yapılan yolcu taşımaları için verilen A1, A2, B1, B2, D1 ve D2 yetki belgeleri kapsamında yapılan yolcu taşımaları için zorunlu koltuk ferdi kaza sigortası yaptırılması zorunlu hale getirilmiştir. Diğer taraftan il sınırları içerisinde yapılan yolcu taşımacılığı ile 100 kilometreye kadar olan şehirlerarası yolcu taşımacılığı için verilen (Y) türü yetki belgesi ve bu belgenin yerine geçecek olan ve 11.06.2009 tarihli Karayolu Taşıma Yönetmeliğinin geçici 7.maddesi ile uygulamaya giren, (D4) türü yetki belgeleri genelge kapsamı dışında bırakılmıştır. Dolayısıyla 01.07.2010 tarihinden itibaren bu belgeler kapsamında yapılan yolcu taşımacılığı için zorunlu koltuk ferdi kaza sigortası yaptırma zorunluluğu bulunmaktadır. Kural olarak 01.07.2010 tarihinden sonra yapılan yolcu taşımalarında, taşımacıların zorunlu koltuk ferdi kaza sigortası yaptırma mecburiyeti bulunabilmesi için, taşımanın il sınırları içinde yapılmaması, 100 km'nin üzerinde şehirlerarası veya uluslarası taşıma olması ve 2010/8 no'lu genelgede açıklanan yetki belgelerinden herhangi birine haiz bulunması şarttır. Aksi halde zorunlu koltuk ferdi kaza sigortası yaptırma mecburiyeti bulunmamaktadır. Davaya konu kaza, Hazine Müsteşarlığının 01.07.2010 tarihinde yürürlüğe giren karayolu yolcu taşımacılığı zorunlu koltuk ferdi kaza sigortası yaptırma mecburiyeti ile ilgili muafiyet ve istisnalara ilişkin genelgesinden önce, 07.02.2010 tarihinde gerçekleştiğinden, henüz bu tarihte iller arası 100 km'ye kadar olan taşımaları ""Zorunlu Koltuk Ferdi Kaza Sigortası"" yaptırma mecburiyeti dışında bırakan bir düzenleme bulunmadığı, kaza yapan... plaka sayılı aracın İzmit-Hereke arasında yolcu taşıması yaptığı, buna göre taşımanın 100KM sınırın altında kaldığı anlaşıldığından HMK 353/1-a/6 uyarınca tarafların delilleri toplanarak sonuca göre karar verilmek üzere İstanbul 5. ATM'nin 2015/119 E., 2017/144 K sayılı kararının HMK 353/1-a/6 maddesi gereğince kararın kaldırılması ve dosyanın mahkemesine iadesine karar vermek gerekmiştir. HÜKÜM:Gerekçe uyarınca; 1-Davacılar vekilinin istinaf başvurusunun yukarıda açıklanan nedenle KABULÜ ile;istinaf istemine konu olan ve başlıkta yazılı bulunan ilk derece mahkemesi kararının HMK.m.353/1-a/6 hükmü uyarınca KALDIRILMASINA, 2-Dosyanın, yukarıda gösterilen biçimde işlem yapılmak üzere mahkemesine GÖNDERİLMESİNE; 3-Peşin alınan istinaf karar ve ilam harcı ile başvurma harcının istek halinde istinaf yasa yoluna başvuran davacılara İADESİNE, 4-Dosya üzerinde inceleme yapılması nedeniyle avukatlık ücreti takdirine YER OLMADIĞINA, HMK. m.353/1-a/6 hükmü uyarınca, dosya üzerinde yapılan inceleme sonucunda ve KESİN olmak üzere, oy çokluğuyla karar verildi. 01/10/2018."
"2017_998_2018_932_433609500.html","8. HUKUK DAİRESİ","2017/998","2018/932","20/10/2016","Ölüm ve Cismani Zarar Sebebiyle Açılan Tazminat.","GEREĞİ DÜŞÜNÜLDÜ: Davacı vekili dava dilekçesinde ve özetle;Müvekkillerinin miras bırakanı...’nın davalı ... şirketine 18/06/2013-2014 döneminde geçerli ... nolu poliçe ile toplam 120.000,00 TL limitli Ferdi Kaza Sigortası yaptırdığını, 29/05/2014 tarihinde arkadaşı ...’ün yönetimindeki pat pat tabir edilen tarım aracına binip yol aldıkların sırada sürücünün direksiyon hakimiyetini kaybetmesi sonucunda aracın yoldan çıkarak devrildiğini ve murisin vefat ettiğini, araç sürücüsü ...’ün kanında 260 MG/DL etanol tespit edildiğini, sigortalının kanında 2,75 promil alkol tespit edildiğini, murisin iradesi dışında kazaen vefat etmesi nedeniyle sigorta şirketine 11/06/2014 tarihinde başvuruda bulunulduğunu ve hasar dosyası açıldığını, ferdi kaza sigortası genel şartları 4 ve 5 /d maddeleri kapsamında hasarın teminat dışı kaldığı belirtilerek talebin reddedildiğini ve uygulamanın haksız olduğunu ileri sürerek 145.000,00 TL maddi tazminatın 19/06/2014 tarihinden itibaren yürütülecek avans faizi ile birlikte davalıdan tahsilini istemiştir. Davalı vekili cevap dilekçesinde ve özetle; davacıların murisi adına belirtilen tarihler arasında geçerli sigorta poliçesi düzenlendiğini, poliçenin ailem ziraat güvencesinde Ferdi Kaza Sigortası Genel Şartları hükümlerine tabi olduğunu, dava konusu olayda sürücünün yanında yolcu olarak seyahat eden muris ...’nın kendi isteği ile alkol alıp dava dışı sürücü ...’ün aracına binerek bu iradi davranışı ile kendini bile bile ağır tehlikeye maruz bıraktığı, sürücünün almış olduğu alkol miktarının tehlike yaratacak oranda olduğunu bilebilecek durumda olmadığını, olayın münhasıran sürücünün alkollü olmasından dolayı meydana geldiğini, Ferdi Kaza Sigortası Genel Şartlarının 5.maddesindeki teminat dışı ölüm olarak kabul edildiğini, bu nedenle tazminat isteminin reddedildiğini belirterek davanın haksızlığını savunmuş ve reddine karar verilmesini istemiştir. İlk Derece Mahkemesi Kararı: İddia, savunma, dosya içeriği deliller ve alınan bilirkişi raporuna göre, davacıların murisi müteveffa ...18/06/2013-2014 tarihleri arasında geçerli olmak üzere 6627909 nolu FKSP ile davalı ... şirketi tarafından sigorta teminatı kapsamına alındığını, Sigortalı ... 29/05/2014 tarihinde meydana gelen kazada vefat ettiğini, davacıların tazminat taleplerinin ise; rizikonun teminat kapsamında olmadığı belirtilerek davalı ... şirketi tarafından reddedildiğini, Ferdi Kaza Sigorta Poliçesi Genel Şartları 5.d maddesi hükmünde ""tehlikede bulunan kişi ve malları kurtarma hali müstesna, sigortalının kendisini bile bile ağır tehlikeye maruz bırakacak hareketlerde bulunması sonucunda meydana gelen ölümlerin"" teminat dışında olduğu düzenlendiğini, Somut olayda, müteveffa ... ve sürücü... birlikte alkol aldığını ve ....’ün kullandığı patpat aracında yolculuk yaptıkları sırada kaza ve ölüm meydana geldiğini, Müteveffa .. .. kendisinin ölümünde sürücünün her an kontrolü kaybedip kaza yapacağını öngörmesine rağmen kendisini bilerek tehlikeye attığından sürücü ile birlikte müterafik kusurlu sayıldığını, bu nedenle F.K.S.P.G.Ş 5.d maddesi hükmünde yer alan teminat dışı durumun somut olayda gerçekleştiğini kabul ederek, kazanın münhasıran sürücünün alkollü olması nedeniyle meydana geldiğini, saptanan ve hukuksal durum bu olunca; somut olayda, düzenlenen sigorta poliçesine göre, teminat dışı hal mevcut olduğunu davalı ... şirketinin sigortalının varisleri olan davacılara tazminat ödemekle yükümlü olmadığını sonuç ve kanaatine varılarak davanın reddine karar vermiştir.Karara karşı davacılar vekili istinaf yoluna başvurmuştur. İstinaf nedenleri; Ölenin kendisini kurtarmak amacı ile araçtan attığını, bu nedenle olayın teminat kapsamında kaldığını, bilirkişi raporunun varsayıma dayalı olup yeniden rapor alınması gerektiğini ileri sürmüştür. Yapılan değerlendirmede;Davaya konu zararlandırıcı eylem 29/05/2014 tarihinde meydana gelmiş; dava ise, 13/02/2015 gününde açılmıştır. 6502 sayılı Yasanın 73/1'inci maddesinde; ""Tüketici işlemleri ile tüketiciye yönelik uygulamalardan doğabilecek uyuşmazlıklara ilişkin davaların, tüketici mahkemelerinde çözümleneceği"" öngörülmüştür. Somut olay değerlendirildiğinde, davacıların yasada tanımlanan şekilde tüketici olduğu (tacir olmadığı), davalının ise satıcı olduğu, ölen davacıların murisi ...'nın Ailem Ziraat Güvence Ferdi Kaza Sigortası Poliçesi ile davalı nezdinde sigortalı bulunduğu; bu haliyle taraflar arasında sözleşme ilişkisinin kurulduğu anlaşılmaktadır.Davanın da 6502 sayılı Tüketici Yasasının yürürlüğe girdiği 28.05.2014 tarihinden sonra 13/02/2015 tarihinde açılmış olmasına göre davaya bakmaya tüketici mahkemesi görevlidir. Açıklanan nedenlerle HMK m. 353/1-a/3 uyarınca kararın kaldırılarak davanın yeniden görülmek üzere tüketici mahkemesine gönderilmesikarar vermek gerekmiştir. HÜKÜM: Gerekçe uyarınca; 1-Davacı vekilinin istinaf başvurusunun yukarıda açıklanan nedenle KABULÜ ile;istinaf istemine konu olan ve başlıkta yazılı bulunan ilk derece mahkemesi kararının HMK.m.353/1-a/3 hükmü uyarınca KALDIRILMASINA, 2-Dosyanın, yukarıda gösterilen biçimde işlem yapılmak üzere mahkemesine GÖNDERİLMESİNE; 3-Peşin alınan istinaf karar ve ilam harcı ile başvurma harcının istek halinde istinaf yasa yoluna başvuran davacıya İADESİNE, 4-Dosya üzerinde inceleme yapılması nedeniyle avukatlık ücreti takdirine YER OLMADIĞINA, HMK. m.353/1-a/3 hükmü uyarınca, dosya üzerinde yapılan inceleme sonucunda ve KESİN olmak üzere, oy birliğiyle karar verildi.20/09/2018."
